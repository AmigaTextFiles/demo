TITLE:SUSSURRI DI FOLLIA by MACNO (ITALIAN)
PALETTE:0223 089a 0b9a 06ca

3                               SUSSURRI DI FOLLIA

2                                    by Macno


Quando sono fra la gente, quando il mio fiato si mischia a quello di mille altre
bocche,  che alitano lentamente sulla mia faccia, che respirano gli atomi appena
morti  nei  miei  polmoni,  che annusano i vapori putrefescenti dal mio stomaco,
quando cammino fra tante altre masse molli vestite, quando guardo intorno e vedo
tanta  umanita'  sicura  delle  proprie abitudini, un nervoso crepitio, a volte,
afferra i miei pensieri e li stringe in una morsa insostenibile, a cui sottrarsi
e' impossibile, a cui abbandonarsi con inerzia e' dolce.
E'   il  desiderio  del  nichilismo  totale,  della  distruzione,  del  completo
dissolvimento dello sgargiante mondo che mi balla intorno.
Quelle facce, quei sorrisi, quelle pellicce...  cristo quanto vorrei annullarli.
Il  contatto con la gente, quella che cammina per strada o si assembra nei mezzi
pubblici,  quella  che  riempe  le  strade  di  macchine,  quella che mi respira
intorno,  il  contatto  con  quelle facce, il fruscio di quelle menti leggere e'
irritante.
Muovo  le  mani nervosamente, mi mordo la lingua, cerco di guardare il cielo per
dimenticare le connessioni neuronali che mi spingono al crimine.
So che non e' giusto, non andrebbe fatto, poi rischi di finire in galera, ma non
riesco a resistere.  Non posso.
I  miei  occhi pretendono sangue zampillante, le mie mani devono strizzare carni
morte, incidere in massa informe, infierire su innocente materia organica.
Devono  farlo,  si devono sfogare, in qualche modo devo annullare i miei cattivi
pensieri, devo dimenticare.
Non  ci  vuole  molto,  in fondo.  Quando la crisi arriva, quando troppe persone
attraversano  il  mio campo visivo e si parano impunite davanti, quando inizio a
tremare  e  a sentire il flusso aggressivo di adrenalina, capisco che il momento
si avvicina.
A  quel  punto  ogni  occasione  e'  buona,  col  primo che capita, incosapevole
complice  e  vittima  del  delitto, sfogo la mia tendenza omicida.  Piu' lo vedo
soffrire,  piu' e' forte la resistenza delle carni alla mia lama, piu' si colora
di  rosso  l'asfalto  ai  suoi  piedi,  piu' godo e meglio appiano l'irritazione
accumulata.  Il crepitio si avvievolisce e mi lascia vuoto, scaricato, come dopo
un orgasmo.
Poi, se ho tempo, se posso, se non mi vedono, trascino sulle spalle il cadavere,
me  lo  porto in giro, lo sento in mia totale balia, e' come un burattino in mio
pieno  possesso.  Mi sento forte, potente, superiore, mi sento il burattinaio di
questa  maschera  di  carne.   Portarmela  in giro e' rilassante e riempe il mio
desiderio di potenza, anche se non basta.
I miei delitti sono innocenti, non sono un mostro io, non molesto sessualmente i
prescelti, li taglio e basta, senza particolari tecniche, senza qualche ridicolo
simbolo identificatore.
Ho  paura  dei  mostri io, quelli si che sono da mettere in galera, quelli hanno
veramente  una  mente bacata, sono pazzi, pazzi maniaci sessuali che meritano la
sedia elettrica.
Io  ho stile, io accoltello e basta.  Sfogo un istinto, uno dei piu' naturali, e
poi provo il sollievo di aver rotto ogni cupola culturale.
Chi  muore  con  me  muore  bene,  mantiene la sua dignita', non capisco perche'
questo la polizia non lo vuole capire.
Certo,  a volte il prescelto non vuole, a volte cerca di ribellarsi, ma si calma
subito,  con  un colpo solo la sua voce si affievolisce e le sue proteste gli si
fermano in gola col sangue raggrumato.
A  volte  qualcuno  mi  vede, a volte mi notano imbrattato di sangue prendere la
metropolitana  per  andare a casa.  Fanno una faccia strana, un po' schifata, mi
scambiano per un macellaio, ma i miei capi da macello sono uomini.
Non  sempre  sento  questo desiderio di accoltellare la gente, non sono un folle
io,  solo quando ne vedo troppa, quando tutte queste persone escono di casa allo
stesso momento per intralciare i miei passi.
Devo  ripulire  un  po'  questo  mondo, io seleziono le mie vittime, opero sulla
giusta  diffusione  della  razza.   Elimino  i vecchi, i deboli, i malati, tutti
quelli socialmente inutili.
Non che li ritenga indegni di vivere, ma almeno il danno e' minore.
Mi dovrebbero premiare e invece mi cercano in segreto.
E' strano, so che la polizia mi cerca ma non vedo i titoli sui giornali.
Di  solito  i  mostri  li  sbattono  in prima pagina.  Io, anche se non lo sono,
potrei  essere  considerato  uno  di  loro.   So come potrei apparire agli occhi
ciechi della pubblica opinione.

Un  giorno  un  tipo  che avevo conosciuto in un bar mi disse che a volte i mass
media erano censurati dalle forze dell'ordine.  Non potevano pubblicare un certo
tipo di notizie che poteva suscitare il panico fra la popolazione.
O almeno non gli venivano date notizie al proposito.  Tutto nascosto, segreto.
Mi  disse  che  conosceva un poliziotto che gli aveva raccontato di una serie di
orribili  delitti,  di corpi trovati completamente mutilati, tutti con la stessa
tecnica, di cui mai era stata data notizia sui giornali.
Si era anche in tempo di elezioni.
Lo  ascoltai con molta curiosita', commentai con acredine di quanto certi mostri
andrebbero catturati e messi a marcire in galera.
Poi lo salutai con un sorriso, ero contento, nessun strano pensiero mi prudeva i
neuroni, c'era poca gente nel bar.
"A presto!", mi grido' lui, e torno' al bicchiere.


