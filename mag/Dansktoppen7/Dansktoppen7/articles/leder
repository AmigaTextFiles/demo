»CL0:--------------------------------------»CL9:
»BIG:Dansktoppens prestigefyldte
          LEDER!»SML:
--------------------------------------»CL8:

Der er ikke nogen grund til ikke at gå
i detaljer med tiden, for tid er der
gået masser af - jo faktisk burde man
nok undlade at gå i detaljer med
tiden, for detaljerne i tiden, der er
henrundet siden sidst, dvs. sidste
gang der udkom noget, som lignede os,
nej ikke os men det vi laver,
dansktoppen mener jeg, er så talrige
at man kunne tapetsere en balle med
dem, ricki lake's evt., eller et
lignende bredbaget kvindemenneske, for
der er usandsynligt mange detaljer i
den tid, som er lang og gået siden
dansktoppen nummer sex, hvilket
heldigvis ikke er vores skyld, faktisk
ikke nogens, men alligevel tiltog vi
os et ansvar -eller snarere en lyst -
til at gøre skaden og savnet gode
igen, ved at lave mere af så'n noget
pjattet noget, som f.eks.
Livitassektionen, hvor tarmslyng
frejdigt vil forsøge at overbevise os
om, at stentavler faktisk er tungere
end en 537.6MHz Pentium Pro Pc med
Cirrus Logic grafikkort, i modsætning
til eventyret om ævendyret, der ikke
er et eventyr om et ævendyr ved navn
john, faktisk handler det mindre om
ævendyret end om en knægt og to
fordele og minder ikke på nogen måde
om et eventyr, især ikke et for børn,
da der indgår store mængder af slimet
lakrids og de ovennævnte fordele, der
ligesom eventyret uden tvivl er
tungere end stentavler, der er nemlig
meget i det, og det er langt -hvilket
fordelene ikke er - men til gengæld
foregår det delvist på
essener-dialekt, hvad der ikke kan
siges om en 537.6MHz Pentium Pro Pc
med Cirrus Logic grafikkort, hvilket
for resten ikke er grunden til, at det
ikke er en del af livitas - det
skyldes blot, at livitas er skrevet af
tarmslyng og ikke curt cool, der dog
har været så venlig at sende
redaktionen en bunke støvede
manuskripter - af hvilke eventyret om
ævendyret var ét - som vi her i
organet har gengivet i beskåret
tilstand, idet vi - tro det eller ej
eller tro det ej - har frasorteret de
virkeligt platte dele, og blot beholdt
det ovennævnte ikke-eventyr samt et
lille kursus i at blive nørd på en
dag, hvilket måske kunne anses for at
være en underlig prioritering, idet
dette organs læsere sandsynligvis for
længst har gennemgået et lignende
kursus, men bortset fra det har vi jo
også et par små afsnit om noget, som
derimod sandsynligvis ikke er blevet
gennemgået af nogen, nemlig fremtiden,
hvoraf jeg om den ene -profethjørnet
-venligst må anmode om, at de kære
læsere først læser den til sidst, idet
den var ment som en slags
afslutningsbemærkning, men
beklageligvis pga. af tekniske
vanskeligheder, der udmøntede sig i,
at denne udgave af dansktoppen blot er
et tyndt dækken over et skelet af
eurochartkode, ikke kunne fremstå som
sådan, men det vil komme, for
dansktoppen er for øjeblikket under
kraftig produktudvikling, og vi kan
allerede nu se frem til den fremtidige
dansktop, der vil have sin egen
strømlinede, multibrugbare og kun i
begrænset omfang handicappede kode
(eller var det omvendt? skriv ind og
få SVARET! - eller hvad du nu lige
står og mangler), hvilket selvfølgelig
ikke betyder, at vi vil opgive de kære
gamle traditioner -næh, vi har skam
bibeholdt alle de traditionsrige
arvestykker fra dansktoppens
metaforiske gadekær, og I kan glæde
jer til, når i engang har kæmpet jer
igennem denne alenlange og urimeligt
usammenhængende leder, at (gen)stifte
bekendtskab med både bevingede lyde,
Jørn Ørn Award og -nåja, med dem -
(gæn-stifte, ikke gén-stifte,
selvfølgelig), og selvfølgelig med et
hav af berigende artikler fra nær og
fjern (mest nær), hvilket er grunden
til, at gen kom i parantes tidligere i
tæskten, for artiklerne er jo nye, så
det bliver nok svært ligefrem at påstå
at et faktisk gensyn finder sted, i
hvert fald vil det blive svært at
påstå uden at blive rakket ned på af
venner og bekendte, uanet det er en
urimelig ting at rakke ned på folk
for, men dumt er jo dumt, og en lille
del af det, deres ydmyge skribent
hidtil har sagt er ikke dumt, så
rakken har jeg vel gjort mig fortjent
til, men inden i rakker, synes jeg da
lige jeg vil sige, at vi da også har
nogen kun meget lidt dumme artikler om
icing'99, symp'også99 og noget om
scenens fremtid og hvad deraf følger,
og hvis nogen af jer stadig synes
organets intellektuelle niveau ligger
for lavt, så tag da for hævlet og
skriv nogen kloge ting, der er
deadline en gang til september, datoen
kommer, inden den er oprunden, ody.

