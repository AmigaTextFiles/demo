»CL0:--------------------------------------»CL9:
»BIG:Icing '99 Party report»SML:
--------------------------------------
»CL4:
           af Blueberry
»CL8:

Som den tilsyneladende eneste ikke-
svensker drog jeg for nu to uger (nu
er det godt nok ved at være et par
måneder, -ed) siden til Icing i
Stenkullen ved Göteborg. Turen
derover forløb uden de store
vanskeligheder. Intercity fra Århus
til Aalborg, regionaltog fra Aalborg
til Frederikshavn, hurtigfærge fra
Frederikshavn til Göteborg, til fods
fra havnen til Centralstationen (ca.
50 min, man kan også tage sporvognen,
jeg havde bare lyst til at gå),
lokaltog til Stenkullen og derfra ca.
5 minutters gang til Party-hallen.
Turen tog 8 timer, men mine rejse-
udgifter beløb sig til under 500kr for
hele rejsen frem og tilbage. At det
gik så let bunder til dels i, at jeg
ikke havde min monitor med, men så
vidt, jeg kunne vurdere, kan det
sagtens lade sig gøre at have den
med, hvis man er flere (for så vejer
monitorer jo mindre, -ed).

Selve partyhallen var en stor
gymnastiksal, til formålet afdækket
så intet lys slap ind. Den var ganske
velegnet, og der var også en stille,
og tilpas tempereret, sovesal.
Omgivelserne fejlede heller ikke
noget. Der lå et pizzeria lige ved
siden af hallen samt en købmand 5
minutter derfra. På selve party'et
var der en lille døgnåben biks, hvor
man kunne købe sandwiches, drikkevarer
m.m. og der blev bestilt pizza 3
gange i døgnet.

Elektriciteten var en anelse ustabil i
visse dele af salen, men netværket
fungerede tilsyneladende udemærket. Et
stort minus var dog, at det ikke var
koblet på internet, hvilket for mit
vedkommende betød mangel af den
forventede kontakt til "baglandet".

Ikke mere om de tekniske sider lige
nu. M.h.t. besøgs-opbakning var der
omkring 450 mennesker, der så vidt
jeg vurderede var sammensat ca.
således:

5% Amiga-folk.
5% PC-scenere.
90% Gamere.

Baggrunden for denne vurdering er min
intense søgen efter Amiga-folk, der
resulterede i under 20 af slagsen, at
jeg kun to gange i løbet af party'et
så en PC-ejer lave noget, der mindede
om scene-aktivitet, samt antallet af
produktioner til compoerne. Det var
ærgeligt med denne ringe opbakning.
Party'et fortjente mere end det.
Kønsfordelingen var dog i retning af
at være fornuftig. Og svenske piger
er generelt pæne.

Men nu til sagens kerne: Compo'er
(eller tävlinger, som de siger i
Sverige). Samtlige compo'er var et
sted mellem 4 og 30 timer forsinket i
forhold til tidsplanen. Til gengæld
var organizerne fuldstændig ligeglad
med alt, hvad der minder om
deadlines. Der sås eksempler på, at
folk afleverede deres bidrag efter
compo'ens start, og nåede at få det
med. Pixelgrafik-compo'en var en
skandale. 2 gange blev den afbrudt
midt i p.g.a. tekniske vanskeligheder
og udskudt. Demo- og Intro-compo'erne
blev afholdt efter, at der ifølge
tidsplanen havde været
præmieoverrækkelse, og denne fandt
sted kort tid efter, så folk havde
ikke så lang tid til at stemme.

Surprise-compo'er var der en del af.
Selvfølgelig Fastintro, hvor temaet
var "Vagtmästeren". Det kom der så et
par hurtigtegnede animationer ud af.
Så havde de bodycrashing. Ikke det
sædvanlige kujon-bodycrashing med
cola og burgere, nej, her var det
remoulade, spiseolie, sennep og den
slags. En af de sjovere indslag var
en konkurrence, hvor alle, der havde
taget noget mærkeligt med til party'et
skulle tage det med op på scenen og
fortælle om det. Af eksempler kan
nævnes: En pige havde taget sin
lillebror med, en havde taget en PC'er
med (og som han sagde: hvad skulle man
dog bruge den til), en havde taget en
mobiltelefon med, hvilket han mente
var meget mærkeligt, men folk var ikke
rigtig enige med ham. Min favorit var
en, der havde en Icing-tidsplan - med
deadlines. Vinderen (kåret ved størst
bifald) blev dog ham, der fremdrog en
CD og bekendtgjorde, at han havde
taget Quake med. Inspireret af en
stor oppustelig Godzilla, som nogle
folk havde opstillet ved deres bord og
af og til gik rundt med, kom der en
Godzilla-ansi-grafik-surprise-compo.

Organizerne havde nogle problemer med
at få Scala til at makke ret, og
droppede det derfor tidligt, til
fordel for den primitive model med et
tekstbehandlingsprogram af en art med
meget stor font, hvori organizerne så
skrev, både i realtime (specielt for
at fylde tiden ud mens folk ventede på
at den netop annoncerede compo skulle
starte) og ved at have skrevet det
hele og så scrolle i et en linie højt
vindue. Dette gav anledning til en del
morskab under specielt
præmieoverrækkelsen, hvor Chip sad ved
tastaturet og bagtalte de organizere,
der stod på scenen og delte præmier ud,
for selvfølgelig at slette det igen
hurtigt, så snart de vendte sig om. Det
var ret grinagtigt.

Min egen motivation for at tage til
Icing bundede ca. ligeligt i

1. At aflevere vores demo, Valhalla.
2. At afprøve mit nye netkort.
3. Nysgerrighed/lyst til at tage til
   party.

Det første punkt må jo siges at være
forløbet ganske vellykket. Heller ikke
her slap vi dog for Chip's humor:

2. Endzeit - Freedom

(og de var så oppe på scenen og fik
deres præmie)

1. Keso (yeah right)

... slette, slette ...

1. Loonies - Valhalla.

Dog er 3 demoer jo ikke det store
opbud. Præmien for førstepladsen var
1000 svenske kroner, ikke det store,
og ifølge rygtet fik andenpladsen 3
gange så meget...

Punkt 2 gik ikke helt som forventet.
Kortet virkede fint, (prale, prale
-ed) men der var ikke rigtig nogen at
chatte med. Så jeg fik mig et par
mp3'er istedet...

Hvad punkt 3 angår, så var det jo en
noget anderledes oplevelse end andre
parties, jeg har været til, i kraft
af, at jeg ikke kendte nogen på
forhånd overhovedet. Jeg lavede ikke
så meget fornuftigt i løbet af
party'et (måske lige bortset fra den
taber-intro, jeg lavede for UpRough,
hvis man da kan kalde det fornuftigt),
men jeg mødte da nogle nye mennesker
(jeg sad sammen med Nukleus, en svensk

Amiga-gruppe, ganske flinke mennesker)
og fik et glimt af Sverige. Det var jo
noget af et sats at undlade at tage
monitor med, men det lykkedes mig at
låne en af organizerne, der alligevel
stod ubrugt ved indgangen.

Alt ialt var det en spændende
oplevelse. Der var ikke noget specielt
ved party'et som sådan. Stemningen var
god, organiseringen mindre god, dog
acceptabel. Det er bestemt værd at
overveje at tage derop næste år.


Aske Simon Christensen  aka  Blueberry
