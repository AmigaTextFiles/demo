»CL0:-------------------------------------»CL9:»BIG:
»BIG:AK47»SML:»CL8:
-------------------------------------»CL8:


I AK47(*) har vi, udover at gøre 
underlige ting, som formål at finde
svar på universets gåder og en gang
imellem fører denne søgen efter svar
os ud i noget farligt.  For eksempel
havde vi ingen ide om, hvad det ville
føre til, da vi satte os for at finde
ud af hvorfor, piger altid går på
toilet i par.  Efter kort tids under-
søgelser gik situationens alvor dog
op for os og vi besluttede os til at
ringe til en person, der af flere
uafhængige kilder er blevet bekræftet
som værende en pige, for at få
sandheden ud af hende:

- Det er xxxxxxxxxxxxxxxxxx (Grundet
juridiske spidsfindigheder må navnet
på denne person hemmeligholdes)

- Ja. Dav. Du snakker med Falaffel fra
AK47. Vi er ved at foretage en
undersøgelse af nogle ting vedrørende
forskellene på de to køn, og du har 
altså været så heldig at blive udvalgt
til at hjælpe os. Er det noget, du
ville være villig til at hjælpe os
med?

- Øh jae, det kan jeg da godt lige
klare.

Grundlaget var lagt, og vi havde fået
hende til at hoppe på limpinden, uden
at hun anede uråd.  Herefter stillede
vi en række ubetydelige spørgsmål for
at maskere det sande formål med 
opringningen.  Til sidst kom vi ind
på det emne, som egentlig var
interessant.

- Og så her til sidst kunne vi godt
tænke os at stille et lidt personligt
spørgsmål , hvis det er i orden?

- Ja, okay.

- Hvorfor går piger altid på toilet
i par?

Dyb tavshed i den anden ende af røret.

- Jeg mener, er det fordi, udstyret på
et pigetoilet er specielt svært at 
anvende?

Det var klart, at vores offer havde en
anelse om spørgsmålets sande formål,
for der gik et godt stykke tid, før vi
fik et tøvende svar.

- Øh ja det er det faktisk. Det ligger
jo sådan, at man på pigetoiletter i
hele verden har installeret
mekanismer, der er meget vanskelige at
bruge.

Dette var præcis det svar, vi havde
forventet, da ingen pige tilsyne-
ladende vil ud med hemmeligheden, om
hvad der foregår, så vi borede lidt
videre.

- Skal det forstås sådan, at der på
pigetoilettet er sat djævelsk
komplicerede indretninger op, der
vanskeliggør et toiletbesøg i en sådan
grad, at det kræver to personer til at
betjene dem?

- Ja!

- Kunne det være det, vi andre kalder
for træk og slip-cisterner - altså
toiletter?

- Det er korrekt.

Hun var tydeligvis gået lige i fælden,
så vi fortsatte.

- Men det er muligt for drenge at
benytte denne udmærkede facilitet på
egen hånd. Er det fordi kvinden er
manden både fysisk og psykisk
underlegen?

- Nej, det er simpelthen fordi, det er
indrettet på en mere kompliceret måde
hos os piger.

- Hvad tror du det skyldes?

- Det er en plan, som mændene har lagt
for at undertrykke kvinden!

Tiden var nu kommet til, at vi
spillede vores trumfkort ud.

- Hvis nu vi kan bevise, at
toiletterne er indrettet på samme måde
hos drenge og piger? Og hvad så med
det faktum, at det er muligt for en
dreng at benytte et pigetoilet alene?
Vi kan faktisk dokumentere det med
billeder og måleresultater fra
eksperimenter med en række tilfældigt
udvalgte drenge!

Tavsheden i den anden ende af
telefonen var næsten pinlig, men vi
vidste at vi ikke fik sandheden frem,
med mindre vi udnyttede et hvert tegn
på svaghed.

-Er grunden så i virkeligheden ikke at
manden reelt set er bedre end kvinden? 

- Det har jeg jo allerede sagt nej til!

- Så du fastholder stadig, at det er
selve træk og slip-mekanismens
indretning, der gør det vanskeligt,
på trods af de beviser vi kan
fremsætte, der viser det modsatte?

Svaret kom nu meget tøvende, og det
var klart for os at høre, at hun var
klar over at fælden var klappet. Vi
gjorde parat til det sidste
altødelæggende slag.

- Øh nej, det kan jeg jo næsten ikke

- Nej, det kan du næsten ikke. Er det
ikke i virkeligheden sandt, at der
foregår lyssky ting, som kvinder
bevidst prøver at skjule fra den
mandlige del af befolkningen? Er det
ikke korrekt, når jeg siger, at
dametoiletter verden over er base for
en yderligtgående feministisk
bevægelse, der vil afskaffe mændene?
At dametoiletter i virkeligheden er
arnestedet for denne skændige plan?
Tager 40 forskere virkelig fejl, når
de siger, at der er fundet klare tegn
på atomvåben på et dametoilet på
banegården i Hjørring?  Vil du
virkelig benægte sandheden på trods
af de overvældende beviser, der...

- Klik.  Dut dut dut dut dut dut...

Hun havde lagt på, men vi gav ikke op
så let, så vi ringede til en del
andre bekræftede piger. Resultatet
blev altid det samme - så snart vi fik
presset dem lidt, klappede de i som
østers og smækkede røret på.  Vores
mission om at finde svar på universets
store spørgsmål havde lidt et
midlertidigt nederlag, og dette
spørgsmål blev henvist til vores
kartotek for uløste sager. Men hav
tålmodighed alle brødre - vi vil grave
videre og gøre alt for at afsløre
dette skændige komplot, som det det
er. Et forsøg på at få total dominans
over hele verden og udslette mænd.

(*) AK47 er en brødreloge, der til
trods for deres udbredelse formår at
opspore og infiltrere mange subtile og
interessante organisationer. Forsøg
ikke at kontakte os, vi kontakter jer!

The One/SøHesteN

