»CL0:--------------------------------------»CL9:»BIG:
Quack»CL9:»SML:
--------------------------------------
»CL4:
          af Finn Nielsen»CL8:


Der var en gang og den var gul, men så
kom en drage og åd den (altså gangen).
Den (dragen) fortsatte så med at æde
en mellemstor landsby hvori der boede
en lille deprimeret og sindsforstyret
dreng ved navn Per. Heldigvis var Per
ude at gå den dag, så han blev ikke
selv ædt, men da han kom hjem og så at
landsbyen var væk tænkte hans straks
"Jeg er en torskerogn, Jeg er en
torskerogn, Jeg er en torskerogn..."
(det er ikke altid helt let at sætte
sig ind i en sindsforstyret's
tankegang). Imidlertid kom der to
smælderfede dværge gående hen ad vejen
og så Per, der stadig tænkte "Jeg er
en torskerogn, Jeg er en torskerogn,
Jeg er en torskerogn...". De fik
medlidenhed med ham og tog ham med ned
i deres hule, hvor de var ved at bygge
en dieseldrevet maskine til at pudse
sko. Dernede boede også en troldmand,
som var ved at arbejde med en formular
til at forvandle dragen tilbage, det
var nemlig sådan at dragen i
virkeligheden var en prinsesse, der
var nymfoman, som var blevet forbandet
af en grim heks, fordi hun (prinsessen
altså) havde haft en affære med
heksens mand, der var skatteopkræver.
Troldmanden havde en del besvær med
formularen, nævnlig fordi den 547.6
MHz Pentium Pro PC med Cirrus Logic
grafikkort han tidligere havde købt og
havde skrevet alle sine notater i
NotePad på, hele tiden gik ned fordi
han kørte Windows 95 (det gik meget
bedre dengang han bare huggede
formularere i stentavler, men sådan
nogle stantavler er jo lidt tung at
slæbe rundt på). Men på trods af dette
var han ved at være færdig med den
(altså formularen) og kastede den over
dragen, der igen blev en prinsesse. Da
hun stadig var nymfoman kastede hun
sig straks over Per, der straks blev
meget lykkelig, og nu istedet tænkte
"jeg er et køleskab, jeg er et
køleskab, jeg er et køleskab..." . Så
smed troldmanden sin PC ud og købte en
Amiga, hvorpå han skrev sine
formularer i CygnusEd, og blev straks
meget lykkelig. Dværgene arbejder
stadig med at få pudsemaskinen til at
virke, uden at skoene kommer til at
lugte underligt, men det lykkedes dem
nok ikke før de holder op med at bruge
diesel som energikilde, men dværge kan
godt lide at arbejde med maskiner, så
de er lykkelige alligevel. Heksen og
hendes mand gik i terapi hos en
psykolog, der straks blev meget
lykkelig over alle de neuroser heksen
og hendes mand havde og alle de penge
han kunne tjene på dem.

