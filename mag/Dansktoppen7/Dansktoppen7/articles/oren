»CL0:--------------------------------------»CL9:»BIG:
The Jørn Ørn Award
    - Juli '99»SML:
--------------------------------------»CL8:

En præmietyr nærmer sig Mt. Blanc.
Tror I ikke? Et eller andet sted må
der da være en præmietyr, der bevæger
sig i retning mod Mt. Blanc. Den
behøver jo ikke nødvendigvis
nogensinde nå hen til bjerget, bare
den nærmer sig er den godtaget. Det
skulle da være underligt, om alle
præmietyre enten stod stille eller
bevægede sig væk fra Mt. Blanc. Elle
 gik parallelt med. Men det ville nok
være endnu mere usandsynligt. Jeg
mener, hvis man nu antog, at Mt. Blanc
var nogenlunde cirkelformet ved foden.
Hvis Mt. Blanc var aflang, var det
ikke noget problem; man kan sagtens
gå parallelt med en linje, Men med en
cirkel er det et problem, man kan jo
ikke bare tegne en tangent til
cirklen, og så lade præmietyren følge
den. Når den bevæger sig mod
skæringspunktet med cirkelperiferien,
vil den jo nærme sig cirklens
centrum, og omvendt når den bevæger
sig væk. Det vil være nødvendigt at
tegne en cirkel med samme centrum
som bjerget, men med en radius, så
den skærer tyren i mindst eet punkt,
og derefter på en eller anden måde
overbevise tyren om, at den skal følge
denne nye periferi. Men hvis tyren
står mere end bare et par kilometer
fra Mt. Blanc, vil dette jo kræve en
nærmest utrolig præcision. Og her har
jeg endnu ikke inkluderet i mine
beregninger, at Mt. Blanc ikke er en
geometrisk perfekt cirkel. Eller at
tyren er afsindigt dumt dyr, også
selvom det er en præmietyr, og at man
sikkert vil få problemer med at få den
til bare at gå ligeud.

Næh, sandsynligheden for at alle
verdens præmietyre enten står stille,
går bort fra Mt. Blanc eller følger en
bane, der er en perfekt aftegning af
Mt. Blanc's konturer, i et
størrelsesforhold, der svarer til
forholdet mellem afstanden fra Mt.
Blanc's ydervægge til dets centrum og
afstanden fra tyren til Mt. Blanc's
centrum, er uden tvivl forholdsvis
lille. Hvilket intet overhovedet har
at gøre med Jørn Ørn Awarden, og til
mit forsvar for at skrive noget så
uvedkommende (menuinteressant) kan jeg
ikke sige andet end at jeg havde lige
så svært ved at finde på en
indledning, som redaktionen har haft
ved at finde en værdig Jørn Ørn-
kandidat. Så jeg rippede noget Peter
Høeg og voldtog det analt med en stav,
jeg forinden havde dyppet i en 1.g-
matematiktime (så kom ikke og sig, de
studerende ikke lærer noget!).

Hov, sagde jeg noget om at vi ikke
kunne finde en Jørn Ørn-kandidat (hov,
sagde  han noget om at sige noget om
at de ikke kunne finde nogen Jørn
Ørn-kandidat (arg, jeg må hellere
komme til sagen, inden den bindestreg
tager livet af mig og hænger det i et
skab))? Ja, den samlede redaktion har
ellers haft deres hoveder liggende i
blød i nu samfulde to måneder, med
det resultat, at det meste af
redaktionen har udviklet gæller. Men
ingen Jørn ørn-kandidat er fundet.
Klitoris var ellers tæt på, med deres
"quest", hvor det ikke bare lykkedes
at genoplive den kære gamle jeg-er-en-
gifitiggrøn-farve-der-kun-findes-på-
monokrom-skærme--designet-af-en-
specielt- bitter-civilingieniør-farve
(denne farvernes veteran optrådte i
"quest" som noget, der var næsten,
men ikke helt, ulig græs), men også at
indføre replikkunsten i demomediet,
med den nærmest tarantin'ske replik
"Hvad! Et vindue?". For slet ikke at
tale om den underfundige, svaagt
rørstrømske bemærkning "Der er
hulemændenes symbol! Det her må være
deres hovedkvarter!".
Dette, kombineret med en nærmest
filmisk minimalisme, hvor man i hele
denne alenlange demo udelukkende
befinder sig i ubevægelige verdener af
objekter, der svagt minder om noget,
der har en form, er et blundende
eksempel på, at demoscenen nogen
gange kan rammes af et øjebliks
inspiration og skabe et lille
mesterværk, noget der svagt minder om
kunst, og man fristes til at knibe en
tåre.

Den eneste grund til, at Jørn ørn
Awarden ikke tilfalder klitoris, er at
de med "quest" ikke helt har formået
at demonstrere den samme fintfølenhed
som manden, der skider i en dåse og
udstiller den, ejheller det samme
intellekt og flertydighed som kvinden,
der spærrede rådhusets døre med bunker
af sengelinned, og at se "quest"
opfylder ikke en med helt den samme
fryd og æstetiske tilfredsstillelse
som at iagttage et rådnende svin i et
glasbur.

I en desperat stund, tæt på deadline,
kom det også på tale at give Awarden
til os selv. Vi - redaktionen - har
jo overskredet grænserne for, hvad man
kan med et amiga-mag, vi har sørme
grund til at være stolte af os selv.
Vi har nemlig ansat en redaktør
(hmm... "Ansat"... Den formulering ku'
jeg godt li'... Skal jeg så snart have
løn? -ed). Hold kæft! Gu ska' du ej!
Det er sågudda det jeg forsøger at
forklare. På vores rare hjemlige
amigamag er vi jo så heldige at have
ansat en redaktør, der aldrig har set
en amiga, i hvert fald aldrig rørt ved
en, okay det har han måske, men så var
det ikke hans egen, og vedkommende
blev garanteret MEGET vred på ham!

Kort sagt har vi været nytænkende nok
til at ansætte en pc-gut som redaktør
for vort amiga-mag. Dette logiske
omend ukonventionelle valg har vi
allerede høstet megen kritik for. Men
med åben pande(og ej -t benbrud)
ignorerer vi disse smålige
kommentarer. For vi ved at vort valg
er det rigtige, og den holdning agter
vi ikke at forsvare, for som de
fleste ukonventionelle valg er dette
fuldstændig uden nogensomhelst
fornuftig eller velgennemtænkt grund.

Men der er jo den lille hage ved at
awarde os selv, at det vil henlede
opmærksomheden på et uheldigt faktum.
At der ikke er liv nok i amigascenen
til at man kunne stille med eEN (1!)
eneste luset editør! Og det går jo
ikke, folk bliver vrede og begynder
at lugte blod (og sved), gribe til
deres økser og velsmurte rifler. Vi
ville blive upopulære, kort sagt.

Men når ingen har fortjent awarden
(hvad de sikkert har, blot uden vore
selvoptagede og snot(de)bil(l)e viden,
-ed) og vi ikke kan give den til
ingen, må den gå til alle. Ikke alle
selvfølgelig, kun amigascenen. Bare
det at overleve som scene i det væld
af år der er gået, er sgudda en
præstation der er en ørn værd i sig
selv.

Jørn Ørn Award Juli '99 må dermed gå
til:
Scenen! Den danske. Amigascenen! For
lang & tro tjeneste mod det kære
maskinel. Som sådan.


ody.











(Og det kunne jo også være, der levede
præmietyre andre steder i universet..)








































(Du lugter af økse.)









































             (øksne.)
