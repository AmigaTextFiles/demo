»CL0:--------------------------------------»CL9:»BIG:
Jeg er en havtaske .. ! »SML:
--------------------------------------»CL8:

»CL4:         af NME/Insanity»CL8:

Der var en gang en ost. Osten
var så stor at den ikke kunne komme
ind gennem døren til et hus, og derfor
rev de hele huset ned og gik videre
til det næste. Osten var imidlertid
også for stor til at komme ind gennem
døren i det næste hus, så derfor blev
også denne usle hytte jævnet med
jorden (strax). Og sådan fortsatte
oste-syndikatet ned gennem gaden, fra
ruin til hus, fra ruin til hus og fra
ruin til hus ... Men så kom de til et
lille-bitte hus med en kæmpe-stor blå
dør og inden de kunne nå at banke på
kom der en mand ud af døren med en
hulklipper og sagde: "Jeg skal give
Jeres ost Schweizisk statborgerrskab,
skal jeg", hvorefter han begyndte at
klippe huller i alt og alle (men mest
osten) alt imens han sang for sig selv
(og hvem ellers der gad at lytte)
"bienvenue dans la kaos" og spyttede
det samlede oste-syndikat i ansigtet.
Dette var selvsagt utilstedeligt og
ganske uacceptabelt, hvorfor
syndikatet over radioen tilkaldte
back-up fra deres creme-oste-brødre i
Philadelphia -disse var dog forhindret
i at komme til undsætning idet de var
travlt beskræftiget med at male et læs
bowling-kegler lyserøde. Nu var gode
råd dyre (2.5 millioner kr ifølge den
gode-råds-automat, der stod på hjørnet
af Lommelygtestien og Neonskiltvej) og
da oste-syndikatet trods egen mening
om stor magt og indflydelse ikke
rådede over nogen større formue
beluttede de at kalde "time-out",
hvilket manden med hulklipperen totalt
ignorerede mens han kastede denne væk
som en anden svensk kok og fremdrog en
enorm hækkesaks fra et sted, der var
mistænkeligt tæt på hans lilla
polka-prikkede tanga-trusser. På dette
tidspunkt passerede en tilfældig
telefonhiver, der var gået i selvsving
over en mobiltelefon, ned gennem gaden
uden hverken at ænse hvad der foregik
eller nævneværdigt forstyrre disse
hændelser. Som et lyn fra en klar
himmel slog et vildfarent
tomahawk-missil ned i den delvist
schweizerificerede ost og fik det
meste af gaden til at lige en
menneske-pizza. Alle tav. Alle
stod/sad/lå helt og aldeles
fuldstændig stille. Selv naboens hund
var stille. Gode-råds-automaten
tiltede og spyttede endeløse baner af
fortune-cookies ud i hovedet på en
sagesløs kaffe-sælger, der bare var på
det forkerte sted på det forkerte
tidspunkt og i øvrigt havde fortrudt
sine gentagne tilfælde af utroskab med
en løssluppen tibetansk teenager fra
Torino. Oste-syndikatet følte sig
nede; for det første var deres ost
ødelagt, for det andet var de smurt
ind i den og for det tredje havde de
ikke længere nogen undskyldning for at
ødelægge uskyldige menneskers huse -
dertil kom at en galning med hækkesaks
var ved at forvandle rådhuset til en
forstørret kopi af den lille havfrue.
I sandhed en dårlig dag. Syndikatets
leder samlede en fortune-cookie op,
knækkede den, spiste kagen og læste
sedlen inden i: "Ligesom en vandkande
ikke er et æsel, skal man ikke stoppe
fløjshandsker op i næsen på en
Jagannnatha". Og månen skiftede til en
mere pervers nuance af grøn.

