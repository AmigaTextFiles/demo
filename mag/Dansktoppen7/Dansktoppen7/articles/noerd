»CL0:--------------------------------------»CL9:»BIG:
 »BIG:Historien om hvordan du
 bliver en IDIOT (nørd) på en dag.»SML:

         af 2-Mat/Frugtboden
          & CURT COOL/Depth
--------------------------------------»CL8:

1:  Du entrer en lille suspekt
    databix, normalt fundet
    omkring Nørreport station.

2:  I denne bix skal du finde en
    ekspedient og spørge om råd
    til den -bedste- computer(?).

3:  Eftersom ekspedienten er for
    lavt begavet ved denne ikke
    noget om Amiga, så derfor
    anbefaler han dette: Du sgal
    gøbe en Tokynicsa 80386 25Mhz
    såm ær bå telbud i øjebligget
    for kun kr. 13496,98 incl
    Hercules monitorkort.

4:  Du køber straks dette stykke
    hårdvare og finder ud af at du
    ikke har nogen skærm, og at du
    heller ikke er i besiddelse af
    en instruktionsbog og nogle
    disketter med et lamt
    styresystem, kaldet MS-DOS.
    (som man jo skal have for at
    køre noget på sin
    skrivemaskine!)

5:  Derfor begynder du at lede
    efter et telefonnummer til
    Kalle Komputer's Databix.

6:  Du prøver at ringe til
    nummeret som står på din
    kvittering, men det viser sig
    at dit øre bliver flænset af
    lyden: Du-Dy-Diiiiit (nummeret
    eksisterer ikke).

7:  Du kikker igen på din
    kvittering og ser med småt
    forneden at nummeret er
    ændret, så du prøver igen på
    det nye nummer.

8:  Desværre viser det sig at du
    får fat i Fru Erna Burger
    (udtales: Buuhrrgår) som er i
    besiddelse af en meget højlydt
    stemme. (hmm.. mon ikke det
    skulle have været "høj
    stemme", i betydningen stærkt
    pitchet, og ikke "højlydt" i
    betydningen ekstremt larmende?
    -ed) Fru Erna ved ikke noget
    om Kalle Komputer's Databix,
    så du må prøve noget nyt.

9:  Du beslutter dig for at kikke
    i KTAS Gule sider, og finder
    et helt tredie nummer. Da du
    ringer til dette nummer får du
    en dejlig KTAS-dame-stemme i
    røret: Dette nummer er blevet
    lukket på grund af
    misvedligeholdelse af
    abonnementet. Du kan ringe til
    KTAS for nærmere information.
    Dette nummer er ble...osv.

10: Du beslutter dig nu for at
    begive dig afsted til selve
    bixen. Du bruger nu dine
    sidste håndører på en
    busbillet, og ankommer til
    Kalle Komputer's Databix, og
    bemærker at der er nogle store
    klistermærker på vinduet
    påskrevet FALLIT FALLIT
    FALLIT (denne type fallit-
    klistermærker er faktisk
    meget brugt i det danske
    erhvervsliv; de blev f.eks.
    brugt under nedlukningen af
    Nordisk Fjer -ed). Du lægger
    mærke til at der også er
    noget underligt gult tape på
    døren hvor der står: Lukket af
    politiet, gå ikke ind.

11: Det går nu op for dig at Kalle
    Komputer's Databix nu er
    forhenværende, og du ser nu
    igennem vinduet at der ligger
    en MS-DOS Manual incl. disk på
    nederste venstre hylde til
    højre. Du baldrer nu ruden med
    forpanden (i modsætning til
    den normale metode, hvor man
    anvender overpanden -ed) og får
    en ubehagelig øm bule, og
    meget ondt i ørene af den af
    den igangsatte alarm.

12: Du kaster derfor din krop ind
    af vinduet og griber MS-DOS
    manualen incl. disk, og i
    samme øjeblik bremser en
    Politibil op ude foran, og du
    skynder dig ud af
    bagindgangen (spørg ikke
    hvordan!).

13: Du løber nu alt hvad du kan
    ned af en baggyde, og bliver
    stoppet af en gammel dame som
    trækker afsted med sin
    2-hjulede indkøbsvogn (Du
    ved!).  Hun skriger og råber
    over at du løber sådan afsted
    til fare for værgeløse
    personer.

14: Du har ikke tid til den slags
    pjat og diskussioner, så du
    hamrer resolut den stakkels
    gamle dame ned med MS-DOS
    manualen incl. disk som er
    MEGET stor og MEGET tung
    (denne tekst. Det
    gør at damen falder drastisk
    omkuld med et mindre
    kraniebrud.

15: På grund af diverse
    forsinkelser løber du lige i
    armene på en STOR politimand
    med jydsk accent (hvad
    ellers?), og bliver omgående
    arresteret.

16: Du tæver febrilsk løs på
    politimanden med dit DK-
    Tastatur men til ingen nytte,
    og han basker dig en på din i
    forvejen ret så ømme bule med
    sin ualmindelige kæmpeknippel.

17: Du ser nu frem til 16 års
    fængsel og kan derfor SLET
    ikke lave computer som du
    havde glædet dig sådan til.

Morale: Lad for guds skyld være med at
    købe en PC'er, den gør dig
    bare ondt. Du bliver nemlig
    bare snydt, dum, forhadt,
    fattig, fængslet, øm, og dum!

======================================
        Signeret: 2-Mat & Curt Cool...

