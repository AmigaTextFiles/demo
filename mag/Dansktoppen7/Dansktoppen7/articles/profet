»CL0:--------------------------------------»CL9:»BIG:
»BIG:Profethjørnet.»SML:
--------------------------------------»CL8:

Trods en armé af snæftende sortslørede
kællingers hjerteskærende forsøg på at
benægte er vi kommet til det.

    Et mag er forbi.

Og trøsten er ikke på vej, mange
dystre timer vil være gået, og den
lyse sommer henrunden, før I atter vil
kunne vederkvæge jer ved et
friskpresset, nystrøget nummer af den
navnkundige dansktop.
        Men kast dig ikke blot tilbage
i din ukomfortable kontorstol og lad
dig opløse i gråd og snæften! For sm
lyspunkter vil der dog stadig være,
måske. Godt nok vil de ikke kune hamle
op med dansktoppens stråleglans, for
det meste af verden udenfor
dansktoppen har jo den afgørende fejl,
at den er virkelig. Dette er et
alvorligt, fundamentalt problem for
verden, for det forhindrer, at den
nogensinde kan blive perfekt - i
modsætning hertil er dansktoppen jo
heldigvis uden nogen som helst form
for kontakt med den fysiske verden
(faktisk tyder nye
forskningsresultater på, at
dansktoppen og alt, hvad der indgår i
den, er undfanget af de forvirrede
tanker hos en række mentale patienter,
der ligger i dyb koma på Rigets
opvågningsafdeling, spor 2 blaa trappe
(som den jo hedder)) og derfor er der
jo ikke nogetsomhelst, der forhindrer
os i at stræbe mod fuldkommenhedens
gluteus maximus.
        Men hvor svag en afglans af
idiotien den end er, så vil
virkeligheden måske alligevel fra tid
til anden kunne sprede lidt lykke i
din grå og genialt-praglet-
neorealistisk-præget-mag-fattige
hverdag. Med den tradition for
stabilitet, som dansktoppen altid har
stået for, vil du for eksempel kunne
se frem til at opleve en herlig hvid
jul før næste nummer udkommer.
        Og så vil du kunne glæde dig
til at se den nye 20kr-seddel, der
som noget nyt udkommer i Zambia. Den
nye 20kr-seddel vil være iført lystne
grønne, orange og neonlilla farver. På
forsiden vil den være prydet af et
mesterligt portræt af brygger L.I.
Ravenbaldurs danmarksberømte
teddybjørn. L.I. Ravenbaldurs
teddybjørn var den første danske
teddybjørn, der startede sit eget'
hjemmebrænderi og haveforening, men
den fik ikke den fortjente
anerkendelse af samtiden. På bagsiden
er et af vort århundredes største
arkæologiske fund, et forstenet
grøntsagsrelief fra den tredje istid.
Relieffet forestiller Aksel Sandemose,
der som bekendt opfandt brugen af
bæverhaler som yderst effektivt
mundskyllemiddel i en lille jordhule
uden for THY. Som vandmærke har man
valgt en gardinstang, og på
forsøgsbasis dufter alle de nye 20kr-
sedler svagt af hør.
        Fremkomsten af de nye sedler
vil sandsynligvis skabe en nærmest
panikskabende furore i Zambia, idet de
jo ikke har nogen anelse om, hvad en
krone er, og sikkert vil undres over
de handlendes gentagne forsøg på at
pådutte dem disse fremmedartede
papirlapper med den svage duft af hør.
Men der er ingen grund til at være
bekymret, for man har allerede udtænkt
en fredsbevarende løsning, og som alle
andre virkningsfulde fredsbevarende
løsninger er denne her selvfølgelig
også en konkurrence med store
pengepræmier. Ligesom lottoen
herhjemme forhindrede opblussende
gnidninger mellem danskere og
revolutionistisk-nihilistiske
færinger, vil de økonomiske
uroligheder i Zambia med stor succes
blive bragt til ende ved udlodningen
af en gratis ballademager.
Ballademageren tilfalder den, der
først finder en tyver, som er
tværsummmen af 2000. Og ingen sjove
numre!

Der er mange forlydender om at verden
går over inden år 2000 (clipart
indsættes her). De fleste mennesker
går rundt med en indædt frygt for, at
deres vaskemaskine ved overgangen til
dette ny millenium, pludselig skal
blive i tvivl om hvad klokken er.
Dette ville være en katastrofal
situation, da de fleste
tilstedeværendetænkende væsener på
dette tidspunkt vil være så plørede,
at selv spørgsmålet "hvor mange ben
har du?" ville volde dem nærmest
uoverstigelige vanskeligheder, for
slet ikke at tale om den enigmatiske
styrkeprøve "hvad er klokken?". I en
situation, hvor de fleste mennesker
ikke har styr på, hvor deres
legemsdele holder op og verden omkring
dem begynder, vil det deusden være
direkte nervepirrende, om
belysningsvæsenets computere pludselig
skulle tro, at det var midnat år 1900,
og derefter ville fortsætte med at
fungere fuldstændig som normalt. Og
bankerne! Hvad nu, hvis de pludselig
trak 100 års rente fra kontoerne?!!?
Med de renter der er på de fleste
lønkonti, vil det kunne betyde tab på
op til måske en hundredelas!
    Men når vi så står der klokken
morgen den 1. januar med tomme lommer
og et par underhylere, der har fået
100 år for lidt i tørretumbleren. Så
begynder ulykkerne først at skylle ned
over os. For først da bliver vi ramt
af det altoverskyggende y2k-problem,
det vi ikke var forberedt på, og
aldrig kunne være forberedt på:
Windows 2000. Og microsoft har lovet
at det ikke bare bliver en snoldet
katastrofe på størrelse med en mindre
atomkrig eller en windows95-
installation...
    Næh, her er tale om en
windows, der vil lægge landet øde, en
windows, som kun de mindste, umælende
mikrober vil overleve. En windows,
der endelig vil kunne opfylde
softporns mål om at udrydde alt
intelligent liv. Et operativsystem,
baseret på den filosofi, at den
ultimative brugervenlighed kun vil
kunne opnås overfor en bruger, der
ikke har nogen behov, og den eneste
bruger uden behov er en bruger, der er
død (eller af-sin-digt dum). Så den
eneste gode bruger er en død (eller
dum) bruger.
    Bl.a. derfor (hovedårsagen er
selvfølgelig leg) har man inkluderet
en ny facilitet, der udsøger
avancerede brugere og henretter dem
uden nåde. (Men bare rolig: Microsofts
definition af "avancerede brugere" er
for nylig blevet indskrænket til
folk, der både kan læse og skrive,
hvilket medfører, at langt de fleste
dansktoplæsere intet behøver frygte.
Bortset fra, at jorden går over,
sæfølli.)
        Næste nummer af dansktoppen
vil udkomme en gang efter næste
dommedag - men selvfølgelig før
russerne finder ud af, at Mir måske er
ved at blive en anelse rusten i
kanterne. Der er selvfølgelig voting-
deadline i morgen, for det kan da ikke
passe at vi skal anstrenge os bare for
at få et mag ud til en flok lede,
halvfede adfærdsvanskelige nørder, kan
det?
    Ellers stikker vi en gaffel i
øjet på jer. Og slår jer ihjel.


Og for de af jer, der endnu er fyldt
med en dyb undren, er snæften en
særlig, nærmest hulkagtig lyd, der
giver en dyb resonans, når den optages
på minidisc gennem en
saltvandsbeholder.
(På xhosa, sande afrikaneres tale!))



(De HAR en økse.)
