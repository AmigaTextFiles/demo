»CL0:--------------------------------------»CL9:
       - Curt Cool / Depth -
                 &
         - nme / insanity -

     præsenterer i samarbejde med

      [ Dynamo Solgryn Ultra + ]
 
               ....

     ·-^ Eventyret om Ævendyret ^-·

          (den sande historie)

--------------------------------------»CL8:

Ævendyret gik og græssede grå og
lyserøde striber i den store byjungle.
Der var lidt for meget beton i
striberne, det mente klart, at asfalt
var at foretrække. Men i dette univers
var dette materiale ualmindelig dyrt,
så det havde Ævendyret ikke råd til.
Ævendyret var meget sultent, faktisk
var det så sultent, at det slet ikke
selv var i stand til at fatte, hvorfor
den ikke havde spist noget før. De
omkringstående fistobier kom med
kommentarer om Ævendyrets grådighed på
deres sædvanlige kyniske nedladende
facon, mens de selv kylede en
"Tjære-Surprise" ned i halsene. En
sort drik denne "Tjære-Surprise", ikke
noget for små røgtere, der ikke var
vænnet fra råolien endnu. Ævendyret
kunne ikke udstå fistobierne, men da
de var umulige at blive af med, kunne
Ævendyret jo lige så godt prøve på at
nyde sine striber her. Og det var
måske ikke det værste at gøre, for i
byjunglen "Myreskyen", som var
invaderet af de zogwargianske
kødædende bymyresyremyrer, som jo som
bekendt i menneskemål er temmelig
store af et sådant insekt at være,
herskede totalt anarki. Og lige præcis
der hvor Ævendyret stod skulle om få
nanobævere falde en regn af
julekataloger ned over de intetanende
indvånere i Myreskyen.

"Roger - 20 sekunder til nedkastning -
over and out" "Krrrrsshhhhzzzzzzzz"
Han kunne egentlig ikke lide sit job,
men man var jo nød til at tjene lidt
extra til julegaver, så var der håb om
at ungerne ville skrige lidt mindre.
Han undrede sig over hvorfor dette var
den eneste måde man ville dele
julekataloger ud i Myreskyen, specielt
eftersom julekatalogerne i år havde
nået en tykkelse, der gjorde dem
livsfarlige fra højder over 94 meter.
Radioen var tavs. Han skiftede kanal.
"IIIIIIIIIIIIIaaaaaIIIIIaaaaaIIIaa'm
dreaming of a black christmas" skreg
Baxl Crows, forsangeren i det
provokerende band "Nuns'n'Crows".
"Krrrrsshhhhzzzzzzzz" "Roger - 2
sekunder til nedkastning - over and
out".

En alarm ringede pludseligt ca. 2
meter over Ævendyret, med det resultat
at dets lydsensorer kollapsede, og det
skulle senere vise sig, at de også
skulle udskiftes. Men eftersom dette
var forbundet med en del smerte for
Ævendyret, bemærkede det alligevel
lyden... Og tænkte "Aaaaraararagghh!
Er det allerede vonember? Jeg hader
julekataloger!" Imens var dets
nød-lydsensorer gået i funktion: "Og
jeg hader Baxl Crows!"... Det forsøgte
at nå i ly af en Baxter
space-trader-mobil (BAXTER REGLER!),
men ak... Der lå allerede en underlig
skabning, som i vores verden ville
virke meget almindelig...

Det var heldigt, at han var påklædt,
ikke fordi Ævendyret var snerpet,
snarere tværtimod, men mere fordi
Ævendyret slet ikke ville have set ham
ellers. Da der nærmest ikke fandtes
ting med meget lyse farver i
Myreskyen, havde Ævendyret ikke ment
det kunne betale sig, at rettet en
gammel lyssensorfejl, der gjorde
f.eks. kaukasisk hudfarve usynlig.
Hvad Ævendyret derimod godt kunne se,
var det julekatalog, der havde retning
lige mod dets hoved, og hoppede derfor
hurtigt til siden, for at føle en dump
smerte i halen, der nu lå i bunden af
et krater. Ironisk nok havde
julekataloget ved nedslaget åbnet sig
på en side fyldt med reklamer for
extra-udstyr i lys- og lydsensorer
(Light&Sound) ..
"Røntgen-diffraktometer, kun 99
milliarder fontex"

Ævendyret udstødte en lyd, som godt
kunne lyde lidt som: "Fniiaaaarghz",
imens det kastede sig hæmningsløst ind
under Baxteren, hvor den underlige
skabning mødte det med denne
bemærkning: "Julekataloger er
eddermamer noget værre lort, hva'?"
-"Nagnej gej gnuffer bar kkie
Julekataloger" svarede Ævendyret, som
iøvrigt i daglig tale blandt venner
var kendt som "John", hvilket var en
stor kilde til forvirring i Myreskyen,
eftersom John også betød forskellige
tal og bogstaver, ja faktisk var det
et universaludtryk...

Et andet udbredt universaludtryk i
Myreskyen, var "Jane", som blev brugt
om stort alt der ikke var "John", dog
særlig tit om modsætninger til
John-ting, og i særlige tilfælde, om
noget der både kunne være John og
Jane. Og Jane var netop, hvad
Elværkspien, der boede lige uden for
Myreskyen, blev kaldt af sine venner.
Hun kiggede ind over Myreskyen, og da
hun så Jule-eskadrillen komme mod sig
i snefnugs-formation, tænkte hun
"Pappenipsuppe Wobber gnox bæv
pille-rakserne, hmmmmmmmmmmmmm!". Hun
besluttede sig straks for at tage ind
til Myreskyen en af de allernærmeste
dage, og i hvert fald inden det blev
cebemder.

Men imens var John på vej ind under
Baxteren, hvor han førte en heftig
samtale med den underlige skabning,
som sagde noget der for John lød som
"Hvad fanden laver jeg på den her
lorteplanet... Er i helt vilde med jul
eller hva'? Det er jo fuldkommen
vanvittigt..." Uheldigvis forstod John
intet af denne underlige skabnings
tale, så det svarede "Gej kkie
dårstfor, glufenglifyglaf"... Den
underlige skabning så uforstående på
John, og sagde: "Årh, fandens osse,
endnu et af de her fjolser, fatter
ikke en brik... Jeg er sgu' nok
alligevel havnet på den forkerte
planet"... John begyndte efterhånden
at forstå en smule af den underlige
skabnings sprog, så han sagde: "Ghufl,
havd re ud john med... tåltsa
tulfredsi"...

Der kom en let summende lyd fra
Baxteren, John så sig forvildet
omkring, udstødte et brøl:
"Bøøøøøøøøøøll", hvorefter man kunne
have observeret en
12-års-menneske-knægt løbe i hælene af
et Ævendyr væk fra en lettende Baxter
Space-Trader-Mobil for at kaste sig
ind i svingdøren til Myreskyens
største
stribe-genbrugs-konsulent-center, hvis
altså ikke man befandt sig et mere
normalt sted. John pustede ud i
Hall'en mens knægten kiggede sig
nysgerrigt omkring. "Fjjyyyyyyhhp,
Johnen næxtez Kraralfet Jane" prustede
John. Menneskebarnets opmærksomhed var
i mellemtiden blevet fanget af en
Bantex-skærm, der netop nu viste
reklamer fra Baxtex.. "Århundredets
nyhed køb den før din nabo.. køb den
før din chef.. køb den før hvem som
helst.. du må bare eje den.. SE I MINE
ØJNE, DU SLAPPER HELT AF, DIN HJERNE
FYLDES AF BUDSKABET, DU MÅ BARE EJE
DEN.. mine John'er og Jane'er..
Julegave-ideEN fra Baxtex..
Fnyffefonen (TADA!!).. Baxtex, Just a
little greedy, but greedy". John var
ikke så meget for de der
hypnose-reklamer, selvom den som
Ævendyr, ikke løb nogen risiko i den
retning, Ævendyr kunne ikke mental
påvirkes på NOGEN måde. Bantex-skærmen
flimrede i indtil flere ultra-violette
nuancer, som menneske-barnet ikke
kunne se, hvorefter man hørte en solo
på vaskebræt med FeedBack, mens Baxl's
venstre fod fadede ind på skærmen og
begyndte at stampe.

Det lød rædselsfuldt, selv om det var
octophonisk stereolyd, faktisk lød det
mere rædselsfuldt af denne grund... Så
menneskebarnet skreg højt, det var jo
ikke så gammel, hvorefter John også
skreg højt, imens Baxl Crows som hele
tiden havde skreget højt også skreg
højt. "Gold Hæft" råbte John samt en
medarbejder ved
stribe-genbrugs-konsulent-centret, og
det skete at menneskebarnet tiede,
omend ikke særlig længe, men længe nok
til at de involverede kunne iføre sig
selv og hinanden en Baxtek-Guffe 10289
superoversætterøresnegl, som gjorde at
de kunne forstå hinanden, og at
læseren kunne forstå dem, hvilket jo
ikke mindst er en fordel.
"Xncccmfkfkdjldptom,gf" sagde John.
"ddlsslksdæoææfææ!?" svarede
menneskebarnet.

Uheldigvis er det sådan, at eftersom
Baxtek-Guffe 10289
superoversætterøresneglene bliver
fremstillet af små uskyldige
underbetalte piskede sexchikanerede
rotter på stærkt radioaktivt
forurenede fabriksområder, blev langt
de fleste totalt ubrugelige, så ingen
kunne forstå hvad en anden sagde, og
ingen kunne forstå hvad de selv sagde,
hvilket jo ikke mindst er en bagdel.
Inden nogen andre end Baxl Crows kunne
nå at skrige igen, fik John udskiftet
deres Baxtek-Guffe 10289
superoversætterøresnegl til en mindre
defekt model. "Wann sind Sie
gekommen?" spurgte John til sin egen
overraskelse, og fik det ikke mindre
overraskede svar: "Heute morgen,
glaube ich, aber erzähl mir was.. WO
BIN ICH?" "Ku'mal"* sagde John og gik
over mod udgangen for at vise sin gæst
rundt i Myreskyen"

* Essener-dialekt: Ku'mal: Guck einmal

Straks efter trykkede John på en knap
på guffersneglen, som fortørnet så op
på ham, da den mente, at den havde
været udmærket indstillet før. Men nu
forstår de der ikke kan tysk også
texten, så sådan måtte det jo være.
Menneskebarnet spurgte: "Hvor i
H****** er jeg" - "I Myreskyen"
svarede John - "Sikke et hul" svarede
menneskebarnet surt, hvorefter han
spurgte om der egentlig var en
mulighed for at slippe ud af
Myreskyen. John blev temmelig
fortørnet over denne negative omtale
af dette, som var hans hjem. - "Sa' du
svin? Dette er mit hjem", og
polkaprikkerne på dets skin blev helt
grønstribede af raseri. Menneskebarnet
hed iøvrigt Manfred. Manfred svared:
"Nåååå, jaaaaahhh, det var jo heller
ikke sådan ment, jeg har jo trods alt
set værre huller"...

Jane holdt sig for næsen. De stank af
noget, der mindede om en blanding af
cyclohexen, tetrachlorkulstof og bagt
smør. Det var nu ikke så meget på
grund af stanken hun holdt sig for
næsen, det var et desperat forsøg på
at skjule næsen, for derved at undgå
nedsættende tilråb, så som:
"vanskabning", ikke at hendes næse var
misdannet, langt fra faktisk, det var
en meget smuk næse. Men når nu disse
fistobier ikke selv havde en næse,
kunne de jo ikke vide hvad de gik glip
af. Hun standsede for at tage et lille
hvil, herfra var der endnu et par
kilometer ind til myreskyen, og læsset
med de ting hun ville sælge på
markedet var vognen ret så tung.
Fistobierne kiggede ikke på hende, de
var travlt optaget af deres
stribe-gravning i sumpen. Dette var
Den-Store-Kaninformede-Sump-Syd-For-B
yen, her kunne kun findes andenrangs
striber, til gengæld regnedes
mængderne for uudtømmelige, alt i alt
lå der 17 store sumpe rundt om
Myreskyen, de fleste der arbejdede
herude var straffefanger.

Men hvad er en fistobi? Det er et
lille insekt, som først og fremmest er
meget irriterende. Faktisk hader
fistobier alle levende væsener inkl.
sig selv, og har brug for at nedrakke
nogen mindst 347 gange i døgnet. Det
betyder, at hvis der omkring en
fistobi ikke er andre
intelligensvæsener tilstede vil den
begynde at psyche sig selv. Ihvertfald
var de ting Jane ville sælge på
markedet ganske aparte, og hun høstede
da også, da hun begyndte at gå igen,
mange harske kommentarer fra de nu
stribefrådende fistobier. Pludselig
lød et skrig: "Hjælp! Kæmpekaninen
vender tilbage!!!"

Kæmpekaninen! Jane kiggede sig
langsomt omkring, først kunne hun ikke
se noget som helst overhovedet,
hvilket især nok skyldes at
kæmpekaninen var 500 m bagved hende.
Da hun vendte sig om og kiggede
tilbage af den vej hun var kommet, fik
hun en trang til på en gang at løbe,
skrige, gemme sig i et musehul og lave
pandekager, men hun var desværre
fuldstændig paralyseret af det
skrækindjagende syn der nærmede sig.
"Amuurrrgghhhaaa-muuuurrrraarr"
gylpede kæmpekaninen mens den
gungrende hoppede hen ad vejen.
Munden, der på nuværende tidspunkt var
placeret i en højde af 40 meter over
jorden, stod halvt åben, og der løb
ca. 2 tons savl ned fra den venstre
mundvig. Der hvor kaninen landede blev
de fleste ting smadret til
ukendelighed, men det var nu ikke det
fistobierne frygtede mest.. de
bekymrede sig mere om de turbolenser
kaninens formålsløst flagrende ører
medførte i en ganske betydelig radius.

Kæmpekaninen nærmede sig med ca. 20 m.
lange hop, mens savlet flød i stride
strømme som var det en forurenet flod
ala Rhinen eller deslige. Kæmpekaninen
var sulten som sædvanlig, og da den så
Jane, samtidig med at den stak sin
overdimensionerede tunge ud efter de
omkringflyvende/gående fistobier,
følte den sig meget sulten. Men den
var ikke den eneste der følte sig
sulten, for der lever på kæmpekaniner
en lille snylter, eller den er
ihvertfald lille i starten, som er
kendt som en sylteorm. Disse æder
langsomt kæmpekaninen op indefra,
samtidig med at de selv vokser til en
størrelse på ca. 20-30 meter i længde
alt efter kæmpekaninens størrelse.
Pludselig blev kæmpekaninens ene
gigantiske røde øje skudt ud, blodet
flød fra det, fråden omkring dens mund
blandedes med blodigt grønbrunt slim,
og ud af dette inferno kom et lille
slimet hoved frem af kæmpekaninens
øjenhule.

Kæmpekaninens ører flagrede endnu
vildere end normalt, mens den langsomt
åbnede munden, spilede det øje den
endnu havde op og væltede forover. Nu
begyndte Jane at løbe, men ak, alt for
sent, for da kaninens enorme korpus
hamrede ned i sumpen, blev alt inden
for radius af 2 km oversprøjtet med en
blanding af radioaktivt mudder og
cancerfremkaldende sumpvand. samtidig
rejste der sig en 20 m høj flodbølge,
som få sekunder efter løftede Jane
højt op og transportede hende med
noget nær lydens hastighed mod
Myreskyens byport, der i dagens
anledning havde fået slebet piggene.
Netop som den giftige bølge smed Jane
- og hendes vogn - af, var John og
menneskebarnet på vej ned til et sted,
hvor John mente, at de kunne finde
noget, som mennskebarnet kunne æde.
John var ret utilfreds med at blive
sjasket til i slim, og kiggede derfor
uforstående på drengen, der dansede
rundt om sig selv, mens han spiste
snasket, smilte og sang de i Myreskyen
ukendte ord: "Lakrids, Lakrids,
Lakrids åååååhhh jeg elsker lakrids
!!!!!!"

"Hvo'n ka' du æde det der stads?"
spurgte John. "Det smager godt, prøv
selv!" svarede Manfred. John så
hjælpeløst på ham, og fattede ikke, at
på jorden var sådanne
kræftfremkaldende, nucleare substanser
betegnet "tilsætningsstoffer", gemt
under numre som "E478" osv. Endnu
havde flodbølgen ikke nået sit
højeste, men mængden af slim var
alligevel enorm og stadig voksende,
faktisk så stor, at Manfred overvejede
at starte en lakrids-export
forretning, men mens han i fantasien
allerede var nået til at blive
milliardær og have startet et
univers-omspændende firma og være
blevet gift med Anna Nicole Smith, så
blev slimmængden så overvældende stor,
at han og John var ved at kvæles i
lakrids, men nu var flodbølgen, af
hvilken størstedelen var blevet kastet
tilbage af bymuren, som nu var
indhyllet i lakrids. Da det endelig
lykkedes for John og Manfred at nå op
gennem de øverste lag lakrids og ud i
fri luft nåede de kun at se omridset
af en vogn og en temmelig ophidset
Jane, som kom flyvende gennem luften!

Lidt senere havde John anlagt et
temmelig bittert ansigtsudtryk, da
Jane's vogn var landet på hans i
forvejen hårdt prøvede hale,
"Flukkku-fnop", var John's eneste
kommentar på dette tidspunkt. Manfred
så også temmelig sjov ud i hovedet
ikke fordi han fået en Jane's
hjemme-drejede ler-krukker i hovedet,
hvilket han havde, men fordi Jane
havde specielt to fordele til fælles
med Anna Nicole Smith. Jane skyndte
sig at fjerne sin vogn fra John's
hale, da hun havde tørret det meste
snask af sig, og han begyndte til
gengæld at samle de mange krukker, der
lå spredt omkring dem, op i vognen.
Manfred så ret tumpet ud, som han sad
der og stirrede øjnene uf ad hovedet
(hvilket han jo egentlig heller ikke
gjorde, da hans øjne blev nøjagtig
hvor de var - rettet mod et område
20-30 cm under Jane's hovede) mens
hans hage gled endnu længere ned og
han begyndte at savle. Pludselig blev
de omringet af en flok vagter, der
ikke mente at Jane's måde at krydse
bygrænsen på var helt legitim og
derfor viftede lidt meget med nogle
spidse spyd.

AV! råbte Manfred, pludselig slæbt ud
af sine drømme, som mindede lidt om en
pornofilm fra 70'erne, da et af
spyddene ramte ham blidt og spidst i
ryggen. "Jamen... Det var ikke min
skyld, øh, jeg er ked af de, ehe,
sorry!" undskyldte Jane sig... Men det
var ikke nok... "I ryker i brumman"
sagde den ene af vagterne, som
åbenbart var lederen. "SHIT!" sagde
John, for han vidste godt, hvad det
betød... Han var dog glad for, at han
ikke var straffefange, men
alligevel... For brummen var en stor
bygning med tremmer for vinduerne, på
hvilken der med store bogstaver stod
"hemmeligt fængsel - meget hemmeligt.
Ingen adgang for uvedkommende eller
vedkommende personer". Indeni den
gemte sig en sand overflod af
grusomheder, og det var også her
skattevæsenet boede, hvilket også
betød, at alle, som blev sat i fængsel
fik gennemgået deres selvangivelse,
hvilket var et problem, da næsten alle
i Myreskyen snød i skat, hvilket
skyldtes, at skatteprocenten var på
ca. 800% som følge af de mange
skattesnydere.

Manfred blev hurtigt skilt fra John og
Jane inde i fængslet, da man opdagede,
at han faktisk ikke kom fra Myreskyen,
eller noget som helst andet sted man
havde kendskab til. Derved slap han
for at få gennemgået sin
selvangivelse, hvilket ville have
givet anledning til en del problemer,
da han jo aldrig havde udfyldt en
sådan, til gengæld var fængselslægerne
meget interesserede i at undersøge
visse dele af hans anatomi og
psykologi. Først blev Manfred sat i en
stor lænestol, men da han ikke som
indbyggere i myreskyen led af den
vrangforestilling at man kunne blive
spist af en lænestol, blev han
siddende i meget lang tid og ventede
på hvad der nu skulle ske. Lægerne så
meget bekymrede ud da han sagde, at
stolen var behagelig, og rakte ham en
vittighedstegning, der dog fik ham til
at bryde hulkende sammen, da den
mindede ham om hans undulat, der i 1
første klasse var blevet spist af en
kat, som derefter var blevet kørt over
af toget, der lidt længere henne blev
afsporet og forårsagede en ildebrand i
en børnehave.

"Ahaaaaaaaaaaa", sagde
overpsykologen... "Detje underlije
kreatjur kan igge li' denne
vittijhedstejning, hvaarr???" Manfred
var på dette tidspunkt ved at komme
sig over sin sorg og brød med et udi
et saligt grin ved tanken om visse
kompromitterende situationer, han
havde udsat sine medmennesker for i
sin barndom og tidlige ungdom, som han
stadig var i. Imens var et hold
psykologer på vej med en anden
lænestol, som de bar med yderste
varsomhed, de mente, at den stol
Manfred havde siddet i måske ikke
havde været frygtindgydende nok. Denne
stol var da også et pragteksemplar af
slagsen, i lækkert
lyserødt/gult/neongrønt design.
"Arrrrrggghhh!", skreg Manfred, da han
så den, og han fik lov at gå, da han
herefter blev anset som værende
normal.

Men hvor var det Manfred fik lov at gå
hen ? Han fik lov at gå ind i rummet
ved siden af, hvor der ventede ham
allehånde fysiologiske tests, hvoraf
et par stykker nok kunne få ham til at
foretrække at sidde i en
lyserød/gul/neongrøn lænestol. Den
første ydmygelse ventede lige om
hjørnet, da han jo naturligvis ikke
kunne være påklædt i Baxtex-scanneren,
men da overlægen ikke kunne få
sygeplejerskerne til at holde op med
at grine uden at lade Manfred beholde
sine boxershorts på, gjorde han en
undtagelse. Samtidig begyndte følte
John sig temmelig presset, da han ikke
længere kunne finde på noget at ævle
løs om, der ville forhindre manden fra
skattevæsenet i at blade videre til
side 2 i John's selvangivelse og
opdage, at det han havde svindlet for
på side 1 var de rene pebernødder i
forhold dertil. John begyndte derfor i
sin fortvivlede desperado-psykose at
spise alle de viskegummier, blyanter
og kuglepinde, der befandt sig på
skrivebordet. Hvordan skulle han dog
kunne undslippe ?

"Tihihihihihi" lød det fra
sygeplejerskerne, idet Manfred tog
boxershortsene på, og tøvende gik ind
i Baxtex scanneren, som umiddelbart
kunne minde om noget i retning af den
første dampmaskine, eller noget fra en
rum-voldsfilm, det var ihvertfald
sådan Manfred så den. Efter at han var
kommet ind lød en metallisk stemme
"Shwoing Dwoing nWoing", og Manfred
regnede med, at det betød, at han
skulle sætte sig ned, hvilket han også
fik ret i. Overlægen slog kontakten
over på "On". Imens var John begyndt
at svede, efter at der hverken var
flere viskegummier, blyanter eller
kuglepinde tilbage på bordet. "Er du
nervøs???", spurgte Skatteinspektøren,
som smilede glad. For han var nemlig
den eneste i Myreskyen, som ikke fik
checket sin selvangivelse, og derfor
den eneste, som ikke skulle leve i
evig frygt for, at nogen skulle opdage
hans skattesvindel, som langt overgik
alle andres. "Næh... Næh!" svarede
John usikkert, og sparkede til det ene
af bordbenene således, at bordet faldt
ned over 2 af hans knæ.

Alt blev mørkt omkring Manfred,
derefter følte han en let kilden i sin
fod, da Baxtex scanneren sendte strøm
igennem ham for at undersøge elektrisk
ledeevne, elektrisk modstand og
smertegrænse, sidste del af testen
virkede til Manfreds umiddelbare
fordel ikke. Derefter følte han det
som om en kæmpestor scalpel åbnede
hans rygsøjle, hvilket faktisk også
var nøjagtig hvad der skete, herefter
blev han røntgen-fotograferet,
PET-scannet, Baxtex-hjernescannet og i
øvrigt ultra-lydsundersøgt i et sådant
omfang, at han løb en alvorlig risiko
for at få kræft, herefter lukkede
Baxtex scanneren hans rygsøjle igen og
tog en afsluttende blodprøve. Idet
skatteinspektørens bord væltede fløj
alle hans papirer rundt og i den
efterfølgende tumult lykkedes det John
at sluge noget han troede der var hans
selvangivelse, hvilket det dog snart
skulle vise sig ikke at være, men
derimod Janes. Heldigvis for John fik
skatteinspektøren et ekstremt tilfælde
af stress da det gik op for ham at han
ikke kunne finde det stykke papir
hvorpå hans hemmelige bankkode stod
på, samt en masse andre vigtige data,
han altid glemte så som konens
fødselsdato og sit telefon-nummer og
tallet 3. Skatteinspektøren begyndte
at svede voldsomt, og spekulerede
sådan på hvordan han skulle klare sig
uden sit papir at han end ikke så hvad
John egentlig havde skrevet i resten
af sin selvangivelse, da han febrilsk
bladrede gennem denne. John fik lov at
gå uden yderligere tiltale og skulle
bede Jane om at vente lidt med at
komme ind.

Efter at John var kommet udenfor i
ventelokalet igen, mødte han Manfred,
som så temmelig medtaget ud efter sine
operationer, som dog var udført med en
præcision, som man ikke kendte til
der, hvor han kom fra... Herefter
skulle Jane ind og "tale" med
skatte-inspektøren, som, efter at han
ikke kunne finde Jane's selvangivelse,
spurgte, om hun ikke ville en lille
tur med op i hans villa på de grønne
rumdyrs måne i hans Baxter
Spacetwister 25000 GT Cabriolet m.
mågevingevinger. Beklageligvis for ham
svarede hun nej, hvilket i
virkeligheden også var en fordel for
skatteinspektøren, for han havde glemt
sin kones fødselsdag, hvorfor denne
var temmelig sur. Da Jane fnysende kom
ud fra skattekontoret, skyndte de sig
alle tre væk derfra så hurtigt som
overhovedet muligt, da de var bange
for at blive taget som stikkere for
skattevæsenet. For dette var en ganske
seriøs ting at blive taget i, faktisk
blev stikkere smidt i sumpen og fodret
til fistobierne, bl.a., dette var de
milde metoder. Heldigvis klarede de
sig igennem uden problemer, da folk
ikke nærmede sig skattevæsenets
bygning frivilligt.

Da den lille trio var nået så langt
væk fra skattevæsenets bygning, at de
følte sig i sikkerhed, var de desværre
så uheldige at løbe ind i en flok
zogwargianske kødædende
bymyresyremyrer, der grundet deres
størrelse fik Manfred til at besvime
på stedet. John havde heldigvis gode
reflekser og hoppede derfor hurtigt
ind i en sidegade mens han hev i
Manfred, der også til dels blev båret
af Jane, inde i sidegaden bankede John
på en kælderdør. "oxozocho
oargasklapft ogofui ?" lød det inde
fra bygningen, hvortil John hastigt
svarede: "grajer op, hfsieijx grajer
op!! op !! OP !!" her efter gik et par
nervepirrende sekunder, havde
bymyresyremyrerne set dem?, og hvis de
havde, var de så på vej efter dem?, og
hvor kunne de gemme sig ? Imidlertid
blev døren åbnet i samme øjeblik
bymyresyremyrerne kom omkring hjørnet
til sidegaden, så Jane og John sprang
med Manfred i armene ind og lukkede
døren efter sig. De var havnet i et
lille dunkelt rum med tung luft og det
eneste de kunne se var et neon-skilt,
der lyste ordet: "Budweiser".

"En ØL!" råbte Manfred. Røgen i
lokalet var tyk af tjæredunster fra de
mange skumle tjærerygere, som sad i
flippede dragter og røg og drak og
spillede underlige spil, som hverken
Manfred, John eller Jane forstod sig
på. Fra nogle store højttalere, meget
store for det lille rum, drønede
Nuns'n'Crows nyeste nummer ud gennem
rummet, og længere ud på gaden, hvor
man med mellemrum kunne høre diverse
potteplanter, leksika og
stinko-missiler slå ned, for naboerne
havde for længst opgivet at klage over
støjen på normal verbal vis. Dette
var, kort sagt, det mest voldelige
værtshus i hele Myreskyen. Her kunne
man spille myreskysk roulette (lidt
ala russisk roulette, bare med
stinko-missiler. Spillet fungerer på
en sådan måde, at man tager et
stinko-missil, får en 2-3 stærke folk
til at holde det hen til ens tinding,
og derefter håber på, at det er et af
de ca. 50% af stinko-missilerne, som
ikke fungerer. Ingen som spiller dette
spil ærligt har nogensinde overlevet
mere end 5 runder.), Baxtersk
billiard, samt Baxtertron elektroniske
spil, som også fra tid til anden kan
være en smule farlige. Og netop sådan
et så Manfred: "Det er sgu da PacMan,
mand!". John forsøgte at stille sig i
vejen, det var umuligt at tale til
Manfred på grund af støjen, men
forgæves; Manfred spurtede over imod
spillet, uvidende om, at det ikke helt
var pacman som han kendte det.

Imidlertid blev Manfred stoppet af en
stor behåret hånd, der tilhørte
baren's indehaver, samtidig tordnede
en stemme et sted oppe i røgen: "Hey
Kid! Det ær iggæ Pacman, pas no på, og
see ham deroure, som spillær nåed, dær
kunne ligne BybblæBåbble.." samtidig
med at en anden stor behåret hånd
peget til venstre for Manfred. Her
havde en af barens mere stenede
stamkunder stillet sig op ved en
standard Baxtex-spillemaskine og
proppet et kreditkort i en sprække
under noget der lignede et almindeligt
joystick, straks begyndte spillet og
de første baner lignede da også Bubble
Bobble på en prik, men da den uheldige
spiller på bane 7 i sin brandert kom
til at gå ind i et af monstrene greb
joysticket fast om hans hånd og gav
ham 1 minuts elektrochok, og da han
løb ud for tid på bane 15 faldt et bur
ned fra loftet, ikke så meget for at
han ikke skulle undslippe, men for
resten af bargæsternes sikkerhed, for
i samme øjeblik han blev fanget af
monstret, splintredes skærmen med et
brag da der kom et
bubblebobble-monster på størrelse med
en hoppebold ud af maskinen for at
fortære spilleren, men den nåede
heldigvis for ham ikke at spise mere
end benene før hans kredit-kort var
tomt. "Heftigt", mumlede Manfred og
spurgte: "Og hvordan opfører baxtex'
Pacman sig så?" "Wærd spøgelsæ bære en
sykdåmmm, di spøgelser du igge spizer
gjiver dig zin sykdåmmm nårr banæn ær
ofre, igge så slemt i starten mæn på
banæ 10 begjyndær dær at komme pest"
lød svaret fra barmanden, der havde
sat sig på hug for at komme i
hovedhøjde med Manfred, og fortsatte,
"ok fortæll mig so hvorfra på jordæn
du kåm.."

"Jo, ser du, det er en lang historie.
Men engang for hvad der føles som
mange mange år siden boede jeg i et
lille land, som hedder Danmark, eller
det hed det ihvertfald, da jeg forlod
det. Landets regent er en meget høj
kvinde, som ryger for meget tjære. Har
du aldrig hørt om den lille havfrue???
Eller Victor Borge eller Tivoli???"
"Dæn lilde havfruæ??? Hænde kunne man
nåk lave nokle siove ting sammæn mæt"
sagde barmanden med et smørret grin...
"Fårtæl vitere!" "Jo, i Danmark er
skatterne umådelig høje, og man kan
ikke snyde i skat ligesom her". Her så
bartenderen underlig ud i ansigtet,
nærmest skreg: "SIK IGGE MERÆ", og
skyndte sig om bag baren for at hente
en øl til Manfred. Han havde netop
fået et mindre dag-mareridt, da han
engang for nogle år siden var blevet
forhørt i skattevæsenets bygninger, og
var blevet udsat for meget farligere
og grovere maskiner. Derfor skyndte
han sig at give Manfred
baxter-80%-stroh-øllen, og derefter
løb han ned bag baren og ned igennem
et knastehul i gulvet. Manfred syntes
egentlig, at den øl så lidt underlig
ud. Imens var John og Jane endelig ved
at trænge hen til Manfred. John tog
øllen og drak den, han var vandt til
det, alkoholindholdet i striber var
temmelig højt. Men han havde det ikke
godt med at drikke netop denne øl.
Faktisk var grunden til, at han levede
af striber, at han ikke syntes om den
tanke, at Baxter inc. skulle styre
hele myreskyen, og senere hele
universet. For striber var efterhånden
den eneste branche, som Baxter ikke
havde hånden indenfor.

Barmanden kom tilbage og stak Manfred
et kredit-kort, mens han forklarede at
Manfred måtte indstille sig på et
længere ophold i Myreskyen da
barmanden ikke havde været i stand til
at komme tilbage til Texas i de 17 år
han havde prøvet på det. Jane blev
lidt skæv af at drikke resten af den
øl, John's samvittighed havde tvunget
ham til at stille fra sig, og derfor
indlod hun sig på et spil myreskysk
roulette i håbet om at tjene de penge
hun havde mistet ved tabet af sin
vogn. Der blev trængsel omkring
spillebordet, det var første gang man
havde set en kvinde (af hvilken som
helst race) deltage i rouletten, og
der hurtigt bestilt en hoben store
glas frisktappet baxter-80%-stroh-øl,
så man kunne være sikker på at have
drikkelse nok til hele matchen. Jane
havde 3 modstandere ved bordet, og da
indsatserne var aftalt blev
stinko-misilerne båret ind af 2
slaver, der mest alt lignede en
krydsning mellem et ævendyr og en
tiger, hvilket fik John til at tænke
på en hans gamle veninder. Spændingen
steg - samtidig med temperaturen - i
det snuskede værtshus, og luften blev
endnu mere forpestet mens de første 4
stinko'er udsendte den ildelugtende
røg, der er karakteristisk for defekte
missiler, den første nervepirrende
runde var overstået...

Alle var meget spændte, det var trods
alt ikke særlig tit, at nogen indlod
sig på et spille myreskysk roulette,
det var sket denne aften, og op til
flere zogvargske kattelignende
intelligensvæsener havde mistet et af
deres 9 liv. Men det var yderst
sjældent, at et individ med kun et liv
deltog i en omgang myreskysk roulette,
og så ligefrem en kvinde... Jo, der
var absolut ikke nogen, som fortrød,
at de havde besluttet sig for at gæste
netop denne bar denne aften. De 2
deltagere i spillet svedte i varmen,
som skyldtes de mange mennesker og
stinkomissilernes varmeudvikling tog
de 2 stinkomissiler frem, som skulle
benyttes i 2. runde. Reglerne er sådan
i myreskysk roulette, at deltagerne
hver især inden spillets begyndelse
skal testamentere alt, hvad de ejer
til modparten. Jane tog med bævende
hænder imod det første stinkomissil og
trykkede på udløser-knappen. Der skete
noget, en lille flamme skød frem, og
en tyk blå røg kom ud fra missilets
indre. Det var med nød og næppe en
fuser. Den anden deltager tog med
ligeså bævende hænder imod det næste
missil fra bartenderen, som var kommet
op fra sit knastehul iført et meget
officielt, dyrt-udseende sæt tøj, som
var reserveret til, når han, som
bartender, skulle være dommer i et
spil myreskysk roulette.

Sideløbende foregik andre matche
myreskysk roulette, og de uskrevne
zogvargske regler sagde, at under
disse omstændigheder skulle de
vinderne bagefter udfordre hinanden.
Da Jane's modstander havde fået en
gang røg i hovedet, vendtes
opmærksomheden mod et andet bord, hvor
en blæksprutte med høje dekorationer
fra luftvåbnet, tydeligvis ikke ved
sine fulde sansers brug, selv sog et
stinkomissil og trykkede på
udløserknappen, stinkomissilet
udsendte 5 hurtige bip, hvilket
normalt betød at det virkede, men
eksploderede i sidste sekund mellem
armene på fyren, der bagefter måtte
nøjes med 5 fangarme. Dette chokerede
modstanderen temmelig meget, og han
blev nærmest lettet da en fuldtræffer
af usædvanlig høj sprængstyrke kun
efterlod blæksprutten, et par
solbriller, en hullet støvle og
testamentet. Blæksprutten kunne nu i
selskab med de andre vindere - og 3
zogvargske kattelignende tabere -vente
på finalen og komme sig over tabet af
fangarmene, mens Jane spillede færdig.
Manfred listede op i baren for selv at
mixe sig en drink med en lidt mindre
alkohol-procent end
baxter-80%-stroh-øllen, mens en helt
ny kasse stinkomissiler blev åbnet, og
6 friske Stinko-mk.II-missiler, der lå
i toppen af kassen blev gemt til
finalen, og de 2 almindelige
stinkomissiler blev hentet til næste
runde. Efter 30 små prøve-smagninger
af forskellige flasker, tog Manfred et
stort glas frem og blandede med
tilfældig mine indholdet af 15
forskellige flasker, og uvidende havde
han fået blandet sig en "Elevator Fra
Den Kaninformede Sump", en lidt sød
blanding efter Myreskyens forhold, men
fin til Manfred. Trods drikkens
velsmagenhed fik han den pludselig
galt i halsen, da han stødte på en
kalender, der fortalte ham at det var
den 17. december - der var kun en uge
til Jul.

Nu var det Jane's modstanders tur til
at starte, han var temmelig nervøs, og
rystede utroligt meget på hænderne.
Efterhånden begyndte folk at buh'e af
ham, men han fik taget sig sammen og
trykket på udløserknappen, hvilket
resulterede i en mindre blå røgsky,
som fik folk til at tro, at det var en
fuser. Men det var det ikke, for ca. 2
sekunder senere eksploderede han, til
stor skade for bl.a. Janes tøj. Dette
skulle senere vise sig at være til
stor juleglæde for både John og
Manfred, hvoraf sidstnævnte på
nuværende tidspunkt havde travlt med
at finde ud af, hvordan man fejrede
julen på dette herrens sted. Men efter
at denne sidste semifinale var
afsluttet, begyndte finalen. Af de
fire vindere var Jane først, og da hun
svedte temmelig meget og hendes tøj
var lidt flosset, viste hun ganske
meget af sin ganske ypperlige krop.
Hun trykkede nervøst på
udløserknappen, der lød 5 hurtige bip
og hun troede, at spillet og livet var
ovre for hendes vedkommende.
Imidlertid var der ved produktionen af
netop dette missil sket det, at selve
missilet var blevet lagt i den forkert
vej. Dette resulterede i, at den ene
af Janes modstandere i stedet blev
udsat for en meget hurtig og særdeles
overraskende død. Heldigvis for Jane
er der i reglerne taget højde for
sådanne fejl, Myresky'sk roulette er
et gammelt spil, som har været
praktiseret i Myreskyen og mange andre
steder siden de første prototyper af
Stinko-missilerne kom frem. Herefter
var kun 2 andre deltagere tilbage, og
da den ene, til stor skam, trak sig ud
af spillet, hvilket foregik på den
måde, at han pludselig løb ud af baren
så hurtigt, som han overhovedet kunne.
At han så fik et lavtflyvende leksikon
i hovedet da han endelig var kommet
ud, og derefter endte som offer for
skattevæsenets svindlerpatrulje, det
er så en anden historie. Ihvertfald
var kun den nu 5-armede, og temmelig
medtagede samt intoxikerede
blæksprutte tilbage, og den modtog sit
Stinko mk. 2 med hvad der kunne ligne
et drukkent grin.

Efter i et par minutter at have tabt
sit missil utallige gange lykkedes det
endelig blæksprutten at komme til at
holde rigtig på Stinko-missilet, der
havde serie-nummer 090576-2222, da
hans restende fangarme havde suget sig
usædvanlig godt fast på missilet,
trykkede han på udløser-knappen. Dette
helt særlige stinko-missil udsendte
udløser-signalet på nogle forkerte
frekvenser, hvilket resulterede i at
det selv forblev intakt mens kassen
med de andre 4 stinko-mk.II-missiler
sprang i luften, hvorved de zogvargske
kattelignende væsener, der sad på
kassen, mistede endnu et liv denne
dunkle aften. Da der ville blive en
lille pause mens der blev hentet flere
Stinko'er i kælderen gav Jane sig til
at strække sig, hvorfor Manfred for
anden gang fik sin selvblandede drink
galt i halsen, og hostede kraftigt.
Mens han stod med hovedet foroverbøjet
og hostede fik han øje på et
julekatalog og øjnede chancen for at
finde ud af noget om julens
traditioner i Myreskyen. Efter at have
bladet lidt på de midterste sider kom
han i tanke om sit kreditkort og
smuttede ud af baren for at kigge på
julegaver mens Jane uvidende herom tog
et Stinko-mk.III-missil, der ved en
fejltagelse var blevet pakket sammen
med de almindelige stinko I og II
missiler. Dette var imidlertid ikke
noget at være ked af, da stinko-mk.III
- i modsætning til I og II - slet ikke
var færdigudviklet endnu og derfor
havde endnu højere fejlprocent, da
Jane's svedige tommeltot trykkede
kontakten i bund fik hun en masse skum
i hovedet mens missilet faldt fra
hinanden. Ivrig som man var efter
konkurrencens afslutning fejede man
hutigt skruerne og de andre
missilstumper af bordet, og rakte
blæksprutten, der i mellem tiden havde
drukket 5 liter
Baxter-93%-strohjule-øl, et
stinko-2-missil, som han uden videre
overvejelse udløste. Stinkomissilet
udsendte en kraftig stik-flamme, der
antændte blæksprutten, som havde så
meget alkohol i sig, at han brændte op
på 4 minutter. Så skulle der festes!
John kastede sig over en fustage med
Baxter-93%-stroh-jule-øl og andre gav
sig til at danse, mens musikken blev
skruet op til et niveau, naboerne
havde troet umuligt. Pludselig kom
John i tanke om, hvad der manglede:
Manfred! Men inden John kunne nå at
overveje om det ville være mest
uforsvarligt at gå ud og lede efter
Manfred eller lade være kom Manfred
ind af døren igen, med sig havde han
en lille sort æske.

Men hvad var der i den sorte æske? De,
som før havde festet, stirrede nu som
hypnotiserede på den lille sorte
kasse, for man havde før været ude
for, at der under særlig vilde fester
blev foretaget attentater mod baren
fra organisationer, som bekæmpede
synd, urenhed, spil og støj med synd,
urenhed og bibler, og som tit lavede
en masse støj, når de forsøgte at
smadre syndens huler, som der var
masser af i Myreskyen, heldigvis for
flertallet af dens beboere. Men der
var ikke en bombe i den sorte æske.
Der var en julegave til Jane, men
ingen måtte få at vide, hvad det var
før juleaften, og det var der
stadigvæk 7 dage til... Faktisk kun 6,
for klokken var efterhånden mange. Men
man gloede stadig på pakken indtil
Manfred fik fremstammet, at det snart
var jul, og at det faktisk var en
julegave. Barens underlige befolkning
var nogenlunde tilfreds med denne
forklaring, og de fleste begyndte at
overveje, om de egentlig også burde gå
ud for at købe nogle julegaver, til
stor fortrydelse for bartenderen, som
nu skulede temmelig surt til Manfred,
da mange af gæsterne forlod baren for
at købe julegaver i Baxters
døgnvarehus. Jane havde nu masser af
penge, da hun havde vundet hele puljen
i sit spil myreskysk roulette, hvorfor
hun også tog ud og købte julegaver,
samt en ny vogn. I de næste dage
pyntede man op til jul i baren,
julekatalogerne faldt nu med
frygtindgydende præcision over alt,
hvor folk ikke var på vej til Baxters
døgnvarehuse for at købe dyre og
Baxter-beskattede fnyffefoner og andre
julegaver. For faktisk betalte
befolkningen i Myreskyen skat, bare
ikke til skattevæsenet, men derimod
til Baxter, som bestak skattevæsenet,
således at dette universalnationale
selskab ikke skulle betale skat. Og
disse skatter var høje, men dette var
der kun en højtstående kreds af
skattemebedsmænd og topchefer for
Baxters forskellige afdelinger, som
vidste.

Bartenderen blev dog i stand til at
tilgive Manfred for at have jaget alle
gæsterne - på nær John, der havde
været for stiv til at forlade baren -
på julegave-indkøb, da det viste sig,
at Manfred's forslag om at invitere
til jul på jordisk manér i baren, var
en succes. Tilmeldningerne havde
strømmet ind, fra de særeste kvarterer
i Myreskyen, og her sidst på
lille-jule-aftenen måtte bartenderen
med slet skjult fryd melde alt udsolgt
til et selskab af skatte-inspektører.
Baren var overhængt med guirlander,
glimmer, julehjerter, udklippede
zogwargianske kødædende
bymyresyremyrer i mini-størrelse med
små nissehuer på, og i baglokalet
producerede Manfred og Jane mere
julepynt af mere eller mindre jordisk
tilsnit, mens John koncentrerede sig
om prøvesmagningen af en Baxter-gløgg,
som han havde skaffet ved hjælp af
nogle yderst delikate billeder af en
departements-chef på
Baxter-bryggeriet. Inde i selve baren
var borde stillet op i en rundkreds om
en sump-slimer, en gevækst, der
lignede et 3 meter højt, lilla
grantræ, herunder lå et utal af gaver.
Som en af de faste myreskyske
jule-traditioner viste det sig at
Baxter-print-corp. havde trykt ca. 300
gange flere julekataloger flere and
man kunne nå at få distribueret inden
jul, hvorfor man atter en gang ville
begrave en berømt persons hus i
julekataloger om formiddagen på
jule-aftens dag. Jule-aftens formiddag
stod Manfred sammen med ca. 17
millioner andre spændte tilskuere og
ventede på PulveGade, for selv om
bombningen skulle være en hemmelighed
var det - som tradionen påbød
-alligevel sluppet ud hvilket hus man
ville skæmme for altid. Det blev en
vild opvågning for Baxl Crows, da 20
supersoniske fragtfly leverede et
tæppe af julekataloger over det førhen
så flotte Nuns-palæ. Om eftermiddagen
skulle der være julekatalogskrig i
sumpene nord for Myreskyen, men
Manfred skulle købe de sidste
julegaver, så han gik glip af at se de
zogwargianske kødædende
bymyresyremyrer i en lige kamp mod et
hold Baxter skrivebords-pudsere indtil
alle julekatalogerne var destrueret.
Da Manfred kom tilbage til baren var
der kun en time til gæsterne skulle
begynde at komme...

Dette betød, at bartenderen havde
ENORMT travlt, faktisk var han på det
nærmeste ved at gå i coma over
stressfaktoren, som efterhånden for
hans vedkommende havde nået 798 3/4,
bl.a. fordi John under prøvesmagningen
af gløgg'en var begyndt at synge gamle
zogvargianske julesange, hvilket ikke
nødvendigvis, for ikke at skrive
temmelig sjældent, lyder særlig pænt,
slet ikke, når sangerens talenter er
ganske nemme at tvivle på... John blev
dog heldigvis stoppet i tide, inden
bartenderen begyndte at kaste med
diverse julegaver og fade med
Baxter-103%-Stroh-Jule-Royal-Specialø
l... En anden grund til bartenderens
høje stressfaktor var, at maden, som
han havde bestilt hos Baxterex
catering&restaurations-service, ikke
var kommet endnu, og dermed var 3
timer forsinket... Ihvertfald gik
Manfred igang med at pynte
sump-slimeren, til dens store
fortrydelse, den syntes aldeles ikke
det var en god ide, at den skulle
overhænges med en hel masse julepynt,
og Manfred fik da også en hel del
beske kommentarer med på vejen,
særligt over, at sumpslimeren skulle
iføres julehjerter og kræmmerhuse, som
Manfred pralede med, at han selv havde
flettet... Så begyndte gæsterne at
komme, nogenlunde samtidig med maden,
hvilket resulterede i et kæmpe kaos,
og en yderligere forøgelse af
bartenderens stress-faktor, således at
han nu var helt tomat-rød i
ansigtet... Desuden havde en lagkage
forvildet sig ned i catering maden, og
netop denne blev tabt på vej ind til
køkkenet, hvilket resulterede i en
mindre lagkage slåskamp imellem de
ankomne gæster, hvilket betød, at
alle, iført deres nissehuer, så
temmelig sjuskede ud med kagerester
rundt omkring på tøjet... Efterhånden
som middagen nærmede sig, var
deltagerne blevet en smule beduggede
af gløgg'en, og der var efterhånden
ved for alvor komme gang i festen, man
lærte hinanden at kende, og da man
satte sig til bords, besluttede John
sig for at holde den tale, som han og
Jane havde planlagt, at han skulle
holde, med hjælp og tegnsprog fra
Jane's side af...

John hoppede op på en stol som Jane
havde hentet til formålet, og rømmede
sig, hvilket, der dog ikke var nogen
af gæsterne, der bemærkede, så for at
påkalde sig en smule opmærksomhed tog
han et 2-liters glas i den ene hånd og
en ske i den anden, ventede på det
rette øjeblik, og kastede så skeen i
hovedet på en højttalende
fiskelignende fotomodel i den anden
ende af lokalet mens han smadrede
glasset mod bordkanten. 5 sekunder
senere var der fuldstændig stille i
baren - når man ser bort fra de
potteplanter, køleskabe og
stinko-missiler, der også denne aften
slog ned i gyden udenfor, samt
muzakken fra en samling
spillemaskiner's demo'er - og alles
blik - med undtagelse af hans eget
-var rettet mod John, der følte halsen
snøre sig sammen.
"G..G..Go..God-aften" fik han
fremstammet, og fortsatte lidt mere
fattet: "Og rigtig hjertelig velkommen
til denne jule-fest de luxe a la
extra-myreskyisk. Vi har valgt at
holde en lidt anderledes julefest her
i aften, til ære for vores 2 gode
venner, denne bars indehaver og
bartender, om hvem de færreste ved, at
han er fra en sær og underlig verden,
og Manfred, der for nylig er kommet
hertil fra selvsamme verden. I deres
verden fejrer man også Julen, dog med
lidt andre traditioner, som vi kan få
et indblik i løbet af aftenen, og jeg
er overbevist om at det nok skal blive
rigtig smadder hyggeligt. Jeg skal dog
forberede visse sarte sjæle på at
nogle af aftenens hændelser kan virke
bizarre, men der er altså ikke noget
af det, der er farligt.. i hvert fald
ikke mere end vi selv gør det..
ehhh...jo!..jeg tror at jeg taler på
manges vejne - og ved at jeg i hvert
fald taler på vejne af mig selv og 2
andre - når jeg siger, at vi glæder os
til at læne os tilbage og blive ledt
igennem en anderledes juleaften af
Manfred.. Rigtig glædelig Jul...
SKÅL!". Manfred, der havde været et
smut ude i køkkenet og opdage at den
substans, der skulle gøre det ud for
risengrød faktisk smagte bedst med
Baxter-Stroh-Øl til, kom ind og
forklarede princippet om mandelgaven,
mens "risengrøden" blev serveret.
Visse af gæsterne blev temmelig
opsatte på at få en mandelgave..

"Kom (smaske) så med den MANDEL!"
råbte en koteletargisk skumsluger, som
var dybt begravet i den enorme skål
med ris a'la mande. Fra alle sider af
det kæmpestore bord lød der skumle
lyde fra de elementer, som absolut
mente, at de havde FORTJENT mandelen.
Defor blev de ved med at spise, til
skålen var tom, for John havde glemt
at forklare om den jordiske tradition,
som går ud på, at man gemmer mandelen
så lang tid som overhovedet muligt for
at ris a'la mand'en kan blive spist
op. Efter at de hårdt mavepressede
konkurrenter højlydt havde diskuteret,
hvorfor der ikke havde været nogen
mandel, vendte de sig allesammen mod
bartenderen og John med temmelige
aggressive ansigtsudtryk. Dette fik
Manfred til at synes, at legen måtte
stoppe, og han rakte triumferende
mandlen op i luften, til stor
skuffelse og ødelæggelse af den ellers
gode julestemning, men i det mindste
var der ingen i den brogede
forsamling, som kom op at slås, da
både Manfred og John forklarede den
egentlige sammenhæng. Herefter kom man
til den traditionelle dans om
juletræet, her sumpslimeren, som
aldeles ikke syntes om at få monteret
stearinlys på sig, og endnu mindre om,
at de blev tændt, hvorfor den forsøgte
at rive sig løs fra den holder, den
var placeret i, hvilket dog ikke
lykkedes, omend nogle af deltagerne
fik rifter af dens nåle, som sad
sikkert i slimet. Og spydige
bemærkninger var der ingen der slap
for, for sumpslimeren er kendt som et
meget ironisk væsen, så dansen om
juletræet var heller ikke nogen
ubetinget succes. Gave-uddelingen stod
Manfred for, og eftersom alle
deltagere var sikret mindst en gave,
(dette var inkluderet i den pris, som
de havde betalt for denne jordiske
juleaften), var alle endelig glade, og
da de nåede til det øjeblik, hvor
Manfred gav sin gave til Jane, var der
ingen, som lagde mærke til det sexede
sorte silkeundertøj, der var i den,
for alle havde travlt med at lege med
deres julegaver, som bestod i alt fra
tøjklemmer, over fnyffefoner til
katalogkvinder fra den fjerne planet
Thailandias (bestil en kvinde, - VI
har lige DIN model!)... Men så skete
der noget uventet: Ind af døren kom en
temmelig surt udseende Baxl Crows,
dækket af julekataloger, og hæftigt
bandende. Han begyndte at mumle noget
om, at han var ked af, at hans musik
var så elendig, og at han havde været
så led overfor Myreskyens beboere, men
osv. osv. Nu var folk i julestemning,
så det kunne de da godt acceptere,
selv om modviljen mod Baxl i starten
var stor. Senere kom også
repræsentanter fra Baxter samt
skatteinspektøren forbi, temmelig
beduggede alle som en. Og så fejrede
de alle jul sammen, og levede mere
eller mindre lykkeligt til deres dages
ende.

Epilog; hvem der levede mere eller
mindre lykkeligt: (Ordnet mere
lykkelig -> mindre likkeligt)

Bartenderen - der som den første (og
eneste) kom til at se Manfred's gave
til Jane i aktion, og desuden flyttede
i sammen med hende i det restaurerede
Nunspalæ. Skatteinspektørens kone - da
skatteinspektøren på vej hjem til hans
villa på de grønne rumdyrs måne
julenat - fuld som et gnobbefloppisk
kænguru-svin - kom til whacke sin
Baxter Spacetwister 25000 GT Cabriolet
m. mågevingevinger ind i en mellemstor
reklame-sattelit, og dermed endte sin
egen og 7 sekretærers strålende
karriere. John - der overtog jobbet
som bartender, og derfor kunne få
penge for at udføre sine
favorit-gerninger: Svælge i sladder og
sjofle historier, drikke sig halvt
fordærvet hver eneste dag og altid
opholde sig i en tilrøget kælder, hvor
han ikke skulle leve i evig frygt for
at møde sin mor. Manfred - der lærte
at leve med sit pseudo-ødipus-kompleks
som Jane's adoptivsøn, og desuden
tidligt slog ind på en glorværdig
karriere som
zogwargiansk-kødædende-bymyresyremyre
-exterminator. Gert - en lille dreng
hjemme i Danmark, der aldrig fandt en
ven helt som Manfred, og desuden måtte
lære med svære anfald af priapisme og
nervøsitet. Baxl Crows -der som
barmanden's kombinerede
butler-og-stik-i-rend-dreng fandt sig
forvist til de mindre fashinable
værelser i palæet, da det viste sig at
Baxtex-koncernen ikke var
interesserede i at fornye hans 5-årige
kontrakt, med mindre han kunne skifte
sang-stil på stedet. En lager-arbejder
ved Stinko Corp. - der uberettiget
blev gjort til syndebuk i sagen om de
fejl-pakkede stinko-III-missiler, som
skulle have været en tophemmelighed -
hvilket de også ville have blevet ved
med at være, hvis ikke Stinko Corp.
havde lavet så meget støj om sagen, da
de troede at de var blevet afsløret
-han blev genansat som beta-tester på
Baxtertron elektroniske spil, der i al
hemmelighed blev fremstillet af Stinko
Corp. og derefter gennem mellemmænd
købt og forhandlet af Baxter, fordi
Baxter har nogle bedre advokater.
Baren naboer - da Baren under John's
kommando slog ind på en mere aggresiv
stil, d.v.s. larmede mere og til
længere ud på natten, opføret sig mere
svinsk og besvarede al beskydning med
en katapult-affyring af forrådnede
kadavere af zogwargianske kødædende
bymyresyremyrer, som Manfred havde
termineret.

Post-epilog: Morale(r):
Hmmm... Ja, movræler... Dem er der jo
mange af i denne yderst seriøse og
realistiske historie, men den mest
gennemførte vil vi lade John om at
udtale: "Gnaffe-gnyf julekatalog John,
go makre loskre nai, artiskok,
sikkerhedsnål."


Forfatterne (det er os, så for at gøre
det kort kunne man skrive: "vi")
takker:

Trip og Gizmoduck fra dybderne for
inspiration, samt insaniteterne Hille
og Raw ligeledes for inspiration.
Derudover en tak til "Dynamo Solgryn
Ultra +" for at give os rene maver
hver dag.
