»CL0:--------------------------------------»CL9:»BIG:
Dybe Tanker»CL9:»SML:
--------------------------------------
»CL4:
     Indsamlet og bearbejdet af
        Tarmslyng/Loonies
»CL8:

erhmm det er en bakterie.!

Efter sidste udgave fik jeg (red) en
sand læserstorm, hvor folk bemærkede
at det ikke kunne være muligt at være
bevæbnet. Jeg vil gerne dementere
dette endnu engang, og henvise til at
jeg engang har kendt en person som
kunne stå på hovedet samtidig med, at
han sovende kunne citere hele
alfabetet i korrekt rækkefølge.
Desværre døde vedkommende kort tid
efter, for senere at blive obduceret
på Herlev amtssygehus. Da jeg ikke
føler, at der er nogen videre grund
til at gå i dybere detaljer herom, vil
jeg dermed anse denne sag for at være
afsluttet! Jeg vil i denne forbindelse
have lov til at benytte lejligheden
til at takke de mennesker, som med
stadig større fart har tilsendt mig
matriale, som jeg med den største
stolthed kan fremvise i denne udgave.


Men først et citat:
"Hvilket f.eks. ses af den russiske
bonde Fjodor Marengsnikov's
erindringer, hvor der blandt andet
står at læse: "Det var min kone's
fortjeneste at vi ikke forlængst havde
givet op, i flere år havde vi måttet
sende børnene i seng uden andet at
spise end marengskager og selv måtte
vi køre langt omkring for at finde de
få interesserede kunder, der var på
det tidspunkt. Men med et blev vi jo
statsleverandører, og så var der igen
råd til at sende børnene i skole - de
græd af lykke. Selv nøjedes jeg med at
banke min ældste hest til døde med en
balalajka, jeg havde fået i
bryllupsgave af mine svigerforældre"."









I dette nummer bringer vi:

1.Jeg er en havtaske .. !
2.Kasparov
3.Quack
4.ode til min lommeuld"
5.Sattanabananip
6.Smith
7.magisk
8.Taknemmelighed
9.Vegetar?



Herunder er lille oversigt over
teksterne.




»BIG:Jeg er en havtaske .. !»SML:

Denne historie handler om en
pensioneret kloakarbejder, som efter
sin alt for tidlige pension, beslutter
sig for at besøge beværtninger rundt
omkring i København. På sin vej møder
han mange gamle venner som tilbyder
ham at arbejde gratis for dem. Efter
mange lykkelige dage forsvinder han
ligepludselig sporløs fra sin bopæl,
og først efter 3 dages intens søgen
genfinder han sig selv. Han i
mellemtiden blevet forvandlet til en
ko, hvilket han imidlertid er yderst
utilfreds med. I sin frustration
jagter han derfor et uskyldigt får,
som af rent nervøsitet forvilder sig
ud i en dyb sø, hvorefter den
omkommer. Hvordan dette scenario skal
tolkes er selvfølgelig op til læseren
selv, men her på redaktionen mener vi,
at det ikke har noget at gøre med dyr
og deres venner, selvom man godt kunne
få det indtryk.


»BIG:Kasparov»SML:

Dette er endnu en fabel om den
fortabte fisker fra Bornholm, som på
mystisk vis rejser til Amerika for at
blive selvstændig. Hans bestræbelser
på at nå perfektionen i det hemmelige
land, bringer ham mange gange i fare.
Han bliver bestjålet og ender sine
dage som bær-samler i det nordlige
Normandiet, som han sejler til på en
hjemmebygget tømmerflåde. Alt dette
skal selvfølgelig ses i lyset af hans
traumatiske barndom, som desværre ikke
bliver nævnt i historien, men som
heller ikke spiller nogen rolle for
historiens centrale tema. Mange vil
måske se en parallel til en tidligere
historie af samme forfatter, hvor
hovedpersonen bliver stukket ned af en
gal gal vædder. Ikke destomindre
fortjener denne historie at blive set
i lyset af de mange som ikke bruger
deres tid på at fiske.


»BIG:Quack»SML:

Denne tekst er taget med for at vise
hvor minimalistisk og rent ting kan
fremstilles idag. Man følger
hovedpersonen gennem et forjættet land
af munke og spydkastere. Ingen af
disse bipersoner kan hoppe eller stå
på hovedet, hvilket undrer
hovedpersonen, som ansætter en
detektiv. Imidlertid viser det sig at
det er et komplot imod ham, og han
ender sine dage med at tælle sekunder
på en mørk mørk fabrik. Intet af dette
bygger på sandheden, som fremkommer
tilsidst i historien, hvor en abe skal
bygge et stort slot udaf sand hentet
fra en tidligere nedlagt børnehave.
Hovedpersonen tager derfor hurtigt
konsekvensen af dette og skyder sin
nabos kat. Herefter flygter han, men
bliver fanget kl 12 om natten, af en
gal gal vædder ude på en meget øde
mark. Budskabet og moralen af dette
burde være meget klart for alle, så
jeg vil ikke gå i detaljer med dette.
 

»BIG:Ode til min lommeuld»SML:

Dette digt handler i sin enkelhed om
en persons bestræbelser på, at finde
løsningen på en, for personen, ukendt
gåde. Fortælleren kender mange farlige
personer, hvilket kommer til udtryk
gennem et hemmelighedsfuldt ordsprog.
Løsningen findes tilsidst i digtet,
hvor hovedpersonen betaler for det
dårlige ophold.
 

»BIG:Sattanabananip»SML:

Dette digt handler om, at sove
samtidig med, at man bliver kastet
rundt, som en hovedløs dværg. Mange
vil måske se det som en begivenhed ud
over det sædvanelige, men digtet siger
ikke noget om de 2000 andre, som
venter på at komme til. Derfor er
dette digt også på mange punkter en
manifestation over livets endeløshed,
og det at være spærret inde i et skab,
med en katastrofal mangel på brunt
hår, hvilket iøvrigt er et
gennemgribende tema i mange nyere
digte.


»BIG:Smith»SML:

Digtet omhandler en tvivlsom
mandspersons oplevelser i en
marmorkælder. Personen oplever en
splittelse mellem en virkelig og en
elektronisk verden, hvor han i den
elektroniske jagter sine ofre med en
smadret rude, mens han i den virkelige
verden er en uhelbredelig syg
brandinspektør. Mod slutnigen af sit
liv beslutter han at bygge en kæmpe
rede, der skal udfylde tomrummet
omkring ham og sørge for hans
beskyttelse på et tidspunkt, hvor han
ikke selv kan hente sin post.


»BIG:Magisk»SML:

For mange år siden fandt jeg dette
digt nedgravet i en kasse fyldt med
aflagt tøj fra en tidligere
fabriksarbejder. Den omhandler 2
personer, som i deres iver for at
komme i fjernsynet fejlagtigt prøver
at smugle en bamse ind i deres eget
land. På deres vej overnatter de på et
vandrehjem, hvor de møder 9 millioner
mennsker, som alle besidder
overnaturlige kræfter. Bevæbnet til
tænderne, forlader de byen med de
brostensbelagte gader, for blot senere
at blive fanget af indehaveren til en
spansk sporvogn. Digtet slutter med at
de 2 personer bliver forvist til
Afrika i 27 år.

 
»BIG:Taknemmelighed»SML:

Dette digt har endnu engang den
legendariske fuglefætter som
hovedperson og grundtema. Ikke før i
den lyriske historie er dette tema
blevet udtrykt så tydeligt. Intet
bliver overladt til fantasien, mens de
mange bekymrede mennesker planlægger
et hensynsløst drab. Midtvejs i digtet
introduceres et for os ukendt rovdyr,
der overrækkes en enkeltbillet til
toget.


»BIG:Vegetar?»SML:

Dette digt handler om stoffer, og
deres påvirkning på legemet. Andre
ville måske hævde at den kraftige
stemme, som klart findes mod
slutningen ikke tilhører den båd som
let omtales i starten. Ikke
destomindre er det ikke underligt at
katten også får et blåt stempel, der
senere smitter af på de
forbipasserende mennesker, hvis
identiteter er ukendte.

