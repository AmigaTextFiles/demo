»CL0:--------------------------------------»CL9:
»BIG:SceneMeeting '99 Party Rapport»SML:
--------------------------------------»CL8:
»CL4:
    af gafkhan og smurf»CL8:

Vi ankom til partystedet fredag så'n
lidt hen på eftermiddagen.
solen skinnede, og det var dælens
varmt i den lede bil, men vi glædede
os til et par dage i scenens tegn.

Da vi trådte ind i selve partysalen,
virrede vi forvirrede med hovederne,
og begyndte så småt at lokalisere en
ledig placering for vore legemer, der
dog endnu ikke var blevet trætte. i
den dis, der herskede i bygningens
indre så vi diverse bekendte skikkel-
ser, som vi da lige måtte hen og sige
hejst til, hvilket vi gjorde (det
måtte vi jo - altså ikke i betydning-
en: at "må noget", men i betydningen,
at "være tvunget til at gøre noget").
ih altså.

Selve party'et fandt sted i et fælles
rum på Thomas B. Thrige kollegiet i
Odense (der hvor jemo bor). og det var
sådan set også udmærket, bortset fra
at der ikke var den vilde plads, og at
temperaturen i ganske udprægede
tilfælde sneg sig op i en klasse, der
ville kunne forårsage hedeslag på en
neger. iris-organizerne havde (igen)
skaffet en bette storskærm, der (igen)
gik i stykker undervejs...men pyt. en
frelsende engel kom og smadrede nogen,
så vi kunne få en ny, hvorpå der i
vanlig scene meeting-tradition blev
vist masser af gamle 500-demoer fra
darkhawk's samling plus s'føli oceaner
af IRIS-produktioner. ja...oceaner!
pyha. det var godt nok rart at de var
der...ellers havde vi kedet os. men
igen: pyt.

fredag aften og eftermiddag gik for en
stor dels vedkommende udenfor, i
selskab med en større mængde alkohol
og en stegende hede (der dog blev
svalet en anelse for nogens
vedkommende igennem en nedsænkning af
deres LEGEME i det udenfor-liggende
SPRINGVAND...vi nævner i flæng
bifrost, cupid og moniq. ak, ak! der
var dog ikke den store druknings-fare,
idet springvandets dybde beløb sig til
usle 6,7 cm. (i gennemsnit, forstås).
vi afholder os fra at beskrive lørdag
eftermiddag og aften, idet denne
forløb på en måde, der overordentlig
meget lignede den fra dagen før.

med disse beskrivelser af den mere
sociale natur, vil vi gå over til den
scene-mæssige del af scene meeting:
compoer!

scene meeting sidste år havde et okay
antal releases, så vi havde da vores
forventninger om hvem der ville være
der, og hvad der ville blive releaset.
desværre fandt vi ved vor ankomst, at
en hel del mennesker ikke var tilstede
i år - blandt andet visse af dybderne,
en hel del loonies-folk, hele efreet
og en del cromatics-mensker. men
(MEN!) en rigtig glædelig overraskelse
var, at maytz/in-sect have slæbt slide
og airwalk/polka med, som dog ikke
kontribuerede noget til compoerne
Ialt var
der vel en 30-40 mennesker tilstede,
og så hele 3 (tre!) piger ved siden
af. på trods af denne - ikke just
overvældende deltagelse, var der 3
demoer, 5 introer, 7 grafik-entries og
9 moduler.
Hvor høj kvaliteten af de deltagende
entries var, kan så nok diskuteres,
men vi fandt da GFB's demo ganske RAR,
som visse ville udtrykke det, ligesom
også loonies 40k introer fremkaldte
enkelte smil hos de lettere påvirkede
compo-tilskuere. Derudover var der
også lyspunkter i modul og grafik-
compoen, hvilket glædede vores
hjerter. Det er rigtig, rigtig fedt,
at der stadig er nogen, der gider lave
noget til et småt party, hvor man ikke
kan vinde nogen penge. (og en enkelt
lille rose i iris' retninger her: det
var meget fedt at ha' gamle amigaspil
til salg og som præmier. gør lige det
igen næste år, hvar?).

og så kommer de da her, maand!
resultaterne:

-- demo:

1. gunnars farvebio - megademo $c
2. iris - brutal
3. unique - is

-- 40k intro:

1. loonies - sheep dictionary
2. cut'n paste technologies - rouge
3. loonies - sheep recognizer
4. depth - kryptoniteII
5. cute - skalpel

-- moduler:

1. various - IK+ fubar
2. teo - ICH BIN
3. pin-head - Hydrogen
4. cupid - Spinal Jazz
5. nutman - Overdose
6. tarmslyng - beat me in moscow
7. curt cool - mysterious Mission
7. tricktrax - Hexen
9. kollaps - waiting

-- grafik:

1. gafkhan - juni og den 26.
2. ib - tribal
3. fasix - people two
4. trez - andy warhold childhood
5. bifrost - blah
6. nimitz - mælk
7. bandy - seasons of evil


...og så var der ikke flere releases,
mand!

Men alt i alt må vi nok erkende at
IRIS igen præsterede at holde et
udemærket lille party for den danske
scene og vi glæder os til sm2k hvor vi
håber på endnu flere piger, mere sol
og mange flere øl.


