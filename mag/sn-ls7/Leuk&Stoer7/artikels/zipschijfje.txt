                       Zip schijfje in thuiscomputer



De Zip-drvie, een opslagsysteem met een verwisselbare schijf van 100
megabyte, valt in de smaak bij IBM. De computer fabrikant gaat de vinding
van Iomega inbouwen in een consumenten-Pc die komend najaar op de markt
komt. De beurskoers van Iomega in New York steeg prompt met 16 procent.

Over de prijs van het nieuwe model in de Aptiva-lijn laat IBM zich niet
uit. Onduidelijk is of IBM de parallele versie van het opslagstation of de
veel snellere scsi-variant zal toepassen. Een losse Zip-drive kost in
Nederland nu circa 450 gulden en een schijfje 35 tot 40 gulden. Iomega zegt
inmiddels meer dan twee miljoen van deze aparaten te hebben gemaakt. Met de
keuze van IBM groeit de kans dat de Zip-schijf zich zal ontpoppen tot
opvolger van de huidige 3,5-inch diskette, met zijn krappe opslagcapaciteit
van 1,44 mb.



Automatiserings gids.
