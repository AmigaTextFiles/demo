Megafestatie report

Om 10.45 vertrok ik met een vriend (die we maar even A noemen) naar het
station om de trein naar Utrecht te pakken. Op het station hadden we
al de eerste meevaller. Een of andere NS actie waardoor de intree+trein-
kaart 18.50 kostte in plaats van 4.50 voor treinkaart + 20 voor intree.

Precies nadat we doei hadden gezegt tegen de vrouw achter het loket
kwam de trein eraan. Snel instappen en een plaatsje zoeken.
Helaas zat de hele trein propvol dus moesten we bij de deur staan.
In de coupe naast ons zat een groep kinderen van een jaar of 12/13,
die meer lawaai maakten dan de trein zelf.

Acht minuten later kwamen we in Utrecht aan, A herkende een van de schreeuw-
kinderen als een vriendin van zijn zussie. Maar dat boeide mij niks eigelijk.
Gauw doorlopen tot de jaarbeurshal. Daar aangekomen konden we al meteen door
lopen omdat we al een kaartje hadden. Nou, daar waren we dan.
Meisjes zat, alleen liep 99% van ze met een of ander mannelijk persoon. 
Dat schoot dus ook niet op. Beetje rond gekeken en bij het de catapult 
kwamen we een paar andere vrienden van mij tegen. Leuk even gepraat en
gekeken hoe mensen zich met een snelheid van 180 Km/u 60 meter de lucht
in lieten schieten met een elastiek om hun benen. Gek als ik ben leek dit
mij ook wel wat dus vulde ik snel even een formulier in. Jammer dat ze per
ronde maar 10 mensen afschoten, dus kwam ik niet aan de beurt.

Omdat de rest bij de catapult bleef staan besloot ik maar weer gewoon met A
verder te lopen. A kwam met het idee om in de centrifuge te gaan, dus gingen
we in de rij staan. Dit duurde ongeveer drie kwartier, en een behoorlijke
pijn in mijn rug begon zich te ontwikkelen. Maar eindelijk waren we aan de
beurt en gingen we dus de giant centrifuge in. Whoo, daar gingen we, steeds
sneller de ronde in. Hierin werd je dus helemaal tegen de muur aan gedrukt
door de snelheid, en kon je dus als het ware gewoon op z'n kop tegen de muur
aan plakken. Opstaan was al helemaal geen kans meer toe, want zelfs een arm
bewegen bleek door de druk al niet te doen de zijn.
A maakte de grote fout om zijn hoofd schuin te houden waardoor alles voor
zijn ogen ging tollen en hij dus supermisselijk werd. Ik, uiteraard
verstandig (uche), hield mijn hoofd recht en had nergens last van.

A was heel blij toen het ding stopte. Ik eigelijk ook wel want ik ben bang
dat als het nog 2 minuten langer geduurt had, hij zijn maaginhoud wel eens op
mij had kunnen deponeren. We besloten maar eens buiten te gaan zitten zodat
A weer wat kon bijkomen. Ik liep nog maar even naar de catapult maar ook deze
keer werd ik niet uitgeloot en viel dus niet bij de gelukkigen.

Na een half uurtje bleek A zich weer een beetje beter te voelen, dus gingen
we weer verder. A wilde naar ID&T (hardcore gebeuren) dus gingen we daar maar
even naar toe. Aan de KABONKABONKABONK hoorden we al dat we in de buurt
kwamen. We liepen een roltrap op, en ja hoor, kale koppen en harde bonkabonk
muziek. Dit kon niet missen. Meteen voelde ik me totaal ongepast met m'n
Iron Maiden T-shirtje en een guns&roses plaat achterop m'n jas. A kocht een
of ander 'hardcore will never die' T-shirt en kwam nog wat kale bekenden
tegen. Deze bleek niet helemaal helder te zijn en van een conversatie kwam
dus niet veel van terecht. A besloot nog even voor de gein wat mee te gaan
hakken, en stuiterde van links naar rechts. Ik vond het allemaal wel prima
en bleef maar gewoon staan. Na een kwartier ofzo werd A moe en we besloten
maar weer te gaan. 

We liepen nog wat rond en kwamen bij de Webber stand. Hier mocht je 1 gratis
webber meenemen. Natuurlijk probeerden ze je dan ook meteen een abbo aan te
smeren. Er lagen 3 verschillende webbers, dus ik ben er maar 3 keer langs
gelopen zodat ik ze alle 3 had. Later bleek dat het eigelijk een behoorlijk
zielig blad is, waarin allemaal van die vage artikelen over de grootste onzin
staat.

Buiten bij de achtbaan bleek de rij ook al behoorlijk
geslonken te zijn, dus sprong ik maar in de rij. A wilde niet mee omdat
hij bang was weer misselijk te worden. Beetje aanstellerig vinnik eigelijk,
maar iedere poging tot overtuigen werkte niet. A besloot in de tijd
dat ik in de rij stond maar even verder te gaan kijken. Na een kwartier
was ik al aan de beurt, en dook dus meteen een wagentje in. Daar ging ik dan
50 meter de lucht in, en meteen swwooeessjjj weer naar beneden en 5 keer door
een looping. Bij de eerste looping besloot de klem om mijn schouders veel
te strak te gaan zitten waardoor ik dus tamelijke pijn in m'n schouders kreeg.
Maar liet de pret daardoor niet drukken, en stoer als ik was, liet ik er
niks van merken. Toch was ik wel blij toen de klem weer los ging na
afloop.

Aangezien ik had verwacht dat ik zo'n 45 mins in de rij zou staan besloot ik
maar niet op A te gaan staan wachten maar gewoon nog een keertje te gaan.
Juist toen ik in de rij stond kwam A weer terug, maar denk maar niet dat ik
daarom niet ging. Stoer als ik was bleef ik staan waar ik stond.
Ook deze keer kwam de klem te strak te zitten maar gelukkig toch minder strak
dan de eerste keer.

Daarna maar eens eten, want het was in de loop der tijd al weer 18.30 te zijn.
Eten bleek dus weer eens asociaal duur te zijn, en ik betaalde 4 piek voor
een half gevuld bakkie patat, en 5 piek voor een hamburger die er op het
plaatje stukken lekkerder uitzag.

Na het eten nog wat rondgelopen, en nog wat kleine dingetjes gedaan.
Daarna was het opeens 20.00 en de megafestatie ging sluiten.
Snel maar weer terug naar het station. Nog even snel een kerrie kroket bij
Charly Chius (??) gehaalt die taai bleek te zijn. De trein bleek al klaar
te staan, dus gingen we maar zitten. Uiteraard kwamen er weer van die
irritante 13 jarige giegelwijven binnen en het was weer gedaan met de rust.

Tijdens de reis begon er een of ander halfkale gozer tegen A aan te lullen
en beweerde dat hij mee had gewerkt bij het ID&T gedoe. Op z'n rechterhand
zaten wel 20 wratten, zelfs een paar op elkaar gestapeld, wat er niet al te
fris uitzag. Heel stoer vertelde hij ook dat hij de persoon was die tijdens
zo'n boemboem nummer 'fucking motherfucker' zei. Oooh. wat waren wij onder
de indruk zeg. Gelukkig voor A waren we na 10 minuten weer terug in Houten
en hoefde dus dat gelul van die gozer niet meer aan te horen, want die moest
verder naar Eindhoven ofzo. Hij gaf A nog even een hand (rechterhand) wat A
dus niet erg leuk vond eigelijk. Snel rende hij uit de trein en duwde z'n hand
in het vijvertje bij het gemeentehuis om 'm wat schoon te spoelen.

Onderweg naar huis gebeurde er helemaal niks. Daar is het tenslotte houten
voor. A wilde niet even binnen komen en fietste meteen door naar huis om
z'n hand met Jif goed schoon te maken. Ik zei doei, hij zei doei, en ik
ging naar binnen.

Toch wel een geslaagde dag eigelijk.


Dazzler


