Nu krijgen we een stukje over iemand die ik zoek. Ik zoek mijn moeder.
Ik heb wel een moeder, hoor. Maar ik zoek mijn echte moeder. Ik kom namelijk 
niet uit Nederland. Ik werd gek van het gevoel dat ik niet wist wie mijn echte
moeder was. Het enige dat ik weet, is dat ik ergens uit Argentinie kom.
Waarom ben ik door mijn huidige moeder geadopteerd? Waarom ben ik door mijn 
Argentijnse moeder weggedaan? Die vragen knagen al mijn leven lang aan mijn ziel. 
Ik denk: ik bel Spoorloos van de KRO. 
Binnen twee dagen stond de KRO voor de deur. "Goeiemiddag, ik ben Karin de Groot
en dit is Derk Bolt." zei een dame met krulletjes. "Derk is de man die in 
Argentinie gaat zoeken. Ik presenteer 't programma. Mogen we binnenkomen?" 
"Tuurlijk." zei ik. "Nou," zei Karin, "eerst wil ik weten of je gemakkelijk 
huilt voor de camera." "Dat weet ik niet," antwoordde ik. "Ik ben nooit op 
televisie." "Vind je het erg als Derk even iets met je probeert?" "Nouja..." 
twijfelde ik. Derk stak een soldeerbout in het stopcontact. "Wat gaat ie doen?"
riep ik verschrikt uit. "Hij gaat even proberen of je op emoties reageert." 
Derk zette de sissende soldeerbout op mijn vel en ik schreeuwde het uit. 
"Dat is goed, uitstekend. Met jouw kunnen we wel leuke TV maken. Vertel eens: 
wanneer ben je geadopteerd?" "Toen ik twee dagen oud was" "Nou dan heb je 
natuurlijk nog hele intense en levendige herinneringen aan Argentinie." 
concludeerde Karin. "Wat dacht je!" riep ik uit. "Het is alleen maar
Argentinie! Ik heb mij nooit Nederlander gevoeld. Die eerste twee dagen als 
zuigeling in Argentinie hebben mij gevormd." 
"Prachtig prachtig!" zei Karin. "Wat denk jij, Derk?"
"Ik denk dat we er wel iets mee kunnen." antwoordde Derk.

Vier weken later was ik op televisie. Derk had een prachtige film gemaakt. 
Eerst zag je wuivende palmbomen, daarna wat shots van een woestijn en 
vervolgens werd er vanuit een auto gefilmd. De auto reed over een weg zonder 
mensen of ander verkeer. Opeens kwam er een klein huisje in beeld. Voor dat
huisje zat een tandloze vrouw op een verveloos bankje.
"Ik mis je jongen, ik mis je!" huilde de vrouw. Karin keek mij ontroerd aan. 
"Wat denk je?" fluisterde ze. "Wat een eng wijf." zei ik. "Is dat mijn echte 
moeder?" "Ja, ja." huilde Karin bijna. "En weet je, ze is hier! In de studio!"
"Is dat nare, ouwe wijf helemaal hierheen gekomen? Nou dan moet ik zorgen dat 
ik gauw uit deze studio wegkom." zei ik.
"Dat kan toch niet. We hebben je biologische moeder helemaal uit Argentinie 
naar Nederland gehaald..." "Dat zal wel, maar ik had gedacht aan een lekker 
wijf met een zak geld. Niet een oud tandloos kreng.
Doei!"

(Volgende week gaan Karin en Derk in Spoorloos, zondagavond op de KRO, 
Nederland 1, op zoek naar de echte vader van Jaques d'Ancona. Kijken dus.)

-----

Getikkeld by:

Nick Name,
! Niemand !





