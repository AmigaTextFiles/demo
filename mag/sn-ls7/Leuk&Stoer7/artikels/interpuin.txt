                           Internet is puinhoop



Adviesbureau Moret Ernst & Young velt een hard oordeel over de Nederlandse
aanbieders van toegang tot Internet. Beunhazery viert hoogtij en het wordt
tijd dat 'providers' worden verplicht een diploma te halen.

Er moet een onafhankelijk instituut komen dat een certificaat uitreikt aan
'goede' internet-providers. Wat op papier een brede oprit heet naar de
elektronische snelweg, is vaak maar een zandweggetje, stelt Moret. De
providers hebben te weinig modems en zijn daardoor vaak ongereikbaar.
Volgens deskundigen is voor elke tien gebruikers een modem nodig om ook
piekbelastingen op te vangen. Voor ons land, met 175.000 gebruikers, zouden
er 17.500 modems moeten zijn. Moret turft er niet meer dan 5000. Absoluut
onvoldoende, zo stellen de onderzoekers.

Veel providers betrekken hun lijn naar internet vanuit een punt, in de
meeste gevallen de servers van nl-net. Vallen deze uit, dan is er geen
alternatieve verbindingsmogelijkheid. Moret pleit daarom voor samenwerking
tussen de providers. Samen kunnen zijn dan zorgen voor een betrouwbare
toegang.

Slechts 5 procent van de internet-providers in Nederland maakt winst. Moret
voorziet in de komende jaren een forse uitdunning van het aantal
aanbieders. Bijna 90 procent ziet de bui al hangen en heeft plannen om met
collega-providers te gaan samenwerken. Slechts drie van de ruim honderd
providers kunnen meer dan 800 gebruikers tegelijk bedienen. De koploper van
de rest komt niet verder dan 288 simultane bellers. De heel kleine
aanbieders kunnen maar 1 gebruiker tegelijk aan. OVerigens is 40 procent
van de providers niet zelf via internet te bereiken.


Automatiserings gids.
