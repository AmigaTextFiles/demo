TITLE:UNA GIORNATA STORTA by PHOENIX
PALETTE:0223 0bba 0cd8 099d
BRUSH:05

3                              UNA GIORNATA STORTA

  2                                 By Phoenix


Ci  sono  giorni,  in  cui  pare impossibile che non esista un dio e altrettanto
impossibile  che  non  ce  l'abbia con noi.  Fortunatamente in questi casi ci si
puo'  sempre consolare pensando che in fondo l'indomani le cose andranno meglio,
cosi'  si  cerca di sopravvivere fino all'ora di andare a nanna.  Erano questi i
pensieri  di  Sandra  mentre  tornava  a  casa,  in taxi, perche' il suo ragazzo
l'aveva  appena  lasciata.  Avrebbe dovuto capirlo subito quando non era suonata
la  sveglia  che  era  meglio  restarsene  a letto, senza contare che un secondo
avvertimento  le  era  arrivato  dall'  ascensore guasto.  E invece niente aveva
preferito  andare  a  scuola  e sfidare il preside per il ritardo; tutto per non
perdere  la  spiegazione  dell'insegnante  di  matematica che, guarda caso, quel
giorno era assente.

In  un  modo o nell'altro, comunque, era arrivata fino alle due ed era tornata a
casa.   Il  pomeriggio  trascorse  in modo abbastanza tranquillo, tanto da farle
dimenticare  la  tragica  mattinata.   Anzi  quando  Carlo,  il  suo ragazzo, le
telefono'  per  invitarla  la  sera  a casa sua le sembro' che le cose dovessero
riprendere una piega positiva.

I due stavano insieme da quasi un anno e si volevano molto bene, anche se Sandra
non  era esattamente un esempio di fedelta'.  Un po' per fortuna, pero', e forse
anche  un  po'  per  abilita',  era  sempre  riuscita  a  tenere nascoste le sue
scappatelle.   Non  lo faceva per cattiveria, in fondo era una brava ragazza, ma
aveva  l'assoluta  incapacita'  di  dire  di  no  quando  si  trovava  in  certe
situazioni.   A  volte,  dopo,  aveva  delle terribili crisi di coscienza, ma la
maggior parte delle volte si limitava a cacciare il ricordo dalla propria mente.

Quella  sera  i  genitori di Carlo erano usciti.  Lei arrivo' puntualissima alle
21:    parlarono,   risero,   ascoltarono  musica,  ballarono,  fecero  l'amore,
guardarono un film abbracciati sul divano.
- Sei una puttana Sandra -
- Ma sei impazzito? Che ti e' preso? -
La  frase  di  Carlo ebbe l'effetto di una doccia fredda, erano le ultime parole
che  si  sarebbe aspettata di sentire e ancora meno si aspettava lo schiaffo che
segui'.
- Paolo e', era, il mio migliore amico come hai potuto andarci insieme? -
- Te lo ha detto lui? -
- Si,  un po' di rispetto per me l'aveva ancora e non ce l'ha fatta a tenere un
segreto tanto schifoso.  Adesso vattene e non farti piu' vedere.  -
- Ma sono le due come torno a casa?  E questa sera?  Perche' non me lo hai detto
subito?  -
- Considera la serata un regalo d'addio, quanto ad andare a casa ti chiamo un
taxi.  Ciao Sandra, hai rovinato una storia meravigliosa, ma conoscendoti devo
dire che per me e' meglio cosi'. -

Non  ci  furono altre parole tra loro.  Sandra prese la giacca e scese in strada
dove  il  taxi la stava aspettando.  Le veniva da piangere, forse avrebbe potuto
dire  qualcosa per fargli cambiare idea, ma a cosa sarebbe servito?  Carlo aveva
espresso in modo molto chiaro cosa pensava di lei e non se la sentiva neanche di
dargli tutti i torti, anzi provava solo un immenso senso di colpa.

Arrivo'  a casa, pago' il taxi e si avvicinò al portone:  le chiavi!  Ci mancava
solo  questa,  aveva  perso  le  chiavi.  Dovevano esserle scivolate dalla tasca
della  giacca  quando  era  corsa  fuori  da casa di Carlo.  Cosa faceva adesso?
Citofonare?   Escluso:   i  suoi  genitori  le  avrebbero  sparato  se suonava a
quest'ora,  l'unica  cosa  era  andare  a  casa di Carlo a cercare le chiavi, il
problema era che aveva finito i soldi:  doveva tornare a piedi.

Tristemente  si  avvio'  lungo  la  strada  deserta,  assorta nei suoi pensieri.
Camminava  a  passo lento, non aveva fretta di arrivare e la brezza notturna non
le  dispiaceva,  non  era  niente  in  confronto  al gelo che aveva dentro.  Una
puttana, ma come si era permesso?  Inutile indignarsi in fondo se l'era cercata,
andarsi  a  fare  il  suo migliore amico, proprio una bella idea, si forse Carlo
aveva ragione...
- Quanto vuoi bellezza? -
Un uomo sulla quarantina le si era accostato in macchina.  Una puttana, si Carlo
aveva proprio ragione, e allora perche' non farsi pagare?
- Centomila e si va da te -
Un  po'  le veniva da ridere a dire quelle parole, le aveva sentite in un film e
non sapeva neanche se nella realta' si facesse cosi'.  In fondo si aspettava che
se  ne  andasse  insultandola e rimase piu' perplessa che preoccupata quando lui
accetto'  ed  apri' la porta della macchina.  Sorrise, dopo tutto le sembrava un
gioco,  ma  quando  arrivarono  a  casa  di  lui  Sandra realizzo' che non stava
scherzando  e  fu  colta  da  un  attacco di panico terribile.  Cosa poteva fare
adesso?   Guardo'  verso  l'uscita  e  penso'  di  scappare,  ma se poi si fosse
arrabbiato, magari l'avrebbe picchiata, no forse era meglio assecondarlo.

- Non ti spogli? -
- Cosa? ah si certo certo. Potrei avere qualcosa da bere? -
Senza  rispondere  l'uomo  ando' in un'altra stanza e torno' con un bicchiere in
mano.   Sandra  bevve  tutto  di  un  fiato  e  non riconobbe neppure di cosa si
trattasse:   in quel momento non avrebbbe riconosciuto neppure una coca cola, ma
doveva  essere  alcolico  a  giudicare dal caldo che senti' nello stomaco subito
dopo.

Inutile  rimandare  oltre, si spoglio' e si mise a letto, subito seguita da lui.
Fecero  quello  che  il  copione  prevedeva,  poi  la riaccompagno' dove l'aveva
trovata.  Sandra  torno'  a  casa  di  corsa,  suono'  il citofono, si sorbi' la
ramanzina  dalla  madre perche' era tornata tardi e si infilo' sotto le coperte.
Stranamente  non  pianse, forse era troppo sconvolta per farlo, penso', penso' a
Carlo  e a come l'aveva trattata quella sera, a quello che le era capitato, alla
sua  vita  fino  a quel momento.  Tutto sommato l'aveva umiliata molto di più il
suo  ex  ragazzo  del  signore  dal  nome  sconosciuto,  verso il quale provava,
comunque,  un  certo disprezzo misto a pena.  Se aveva qualcuno, una moglie, dei
figli,  questi  non  lo  accontentavano,  se  non  aveva  nessuno  era un povero
infelice.  Chissa' cosa avrebbe pensato se avesse saputo che con lui quella sera
non  c'era una povera sbandata senza tetto, ma una ragazza di buona famiglia che
il  giorno  seguente  sarebbe  andata  a scuola con i compiti fatti e che si era
trovata  li'  solo  perche' aveva perso  le chiavi.  Probabilmente sarebbe stato
assalito dal rimorso, dal dubbio di averla obbligata contro la sua volonta'.  In
fondo  Sandra era piu' sconvolta per la situazione in cui si era svolto il fatto
che  non  per  il  fatto  in se', dopotutto le era bastato restare indifferente,
estraniarsi  da quello che succedeva, ma questo l'aveva gia' fatto altre volte e
con  altre persone, quando diceva di si solo perche' era piu' facile che dire di
no; la sola differenza era che loro non l'avevano pagata.
