TITLE:LAUANTAI-ILLAN HUUMAA by PETO
PALETTE:0223 089a 0b9a 06ca
BRUSH:09

3                             LAUANTAI-ILLAN HUUMAA

2                                    by Peto


Oli  lauantai-ilta.   Peräpohjan  vanhapoikaisäntä  Raimo  Jortikka  heräsi taas
viikon kestäneestä horroksestaan.  Mitäpä sitä töitäkään tekemään, kun Esko Ahon
hallituksen  maataloustukiaisilla  täysihoito on turvattu loppuiäksi.  Lauantain
toinen   kaljakori   oli   vasta   puolivälissä,  kun  Raimo  huomasi  todella
mielenkiintoisen  uutisen  Kyläsanomista:  "NAISTENTANSSIT LALLINTALOLLA.  MATTI
NYKÄNEN  ORKESTEREINEEN.   ALKAA  KELLO  18."  Raimo  vilkaisi  kaljakoriaan  ja
ajatteli:   "Kello  on  jo 17.43.  Nyt tulee tosi kiire." Suihkussa hän ei ollut
käynyt  kolmeen  kuukauteen,  joten hän ajatteli ottaa jotain hajustetta.  Takan
päällä  oli  puolikas  pullo  Kolinaa,  minkä  hän siemaisikin parempiin suihin.
Sitten hän varustautui iltaa varten:  hän laittoi leukun saappaaseen sekä pullon
Koskenkorvaa  vasempaan  povitaskuun  ja  taskumatillisen kotitekoista pontikkaa
oikeaan.   Lopulta hän työnsi käyntiin ikivanhan Mossensa ja lähti matkaan kohti
Lallintaloa.

Raimon matka sujui melko rattoisasti, ja ystävällisenä miehenä hän kynti samalla
roikkuvalla  pakoputkellaan  naapureidensa pellot, vaikka se ei näin loppukesäst
olisikaan  ollut  välttämätöntä.   Lisäksi  matkan  varrelle  jäi  pari  ojaan
lentänyttä  mummelia  sekä  muutama  äkäinen  kissanraadon  omistaja  janoamaan
verikostoa.   Lallintalolle  saapuessaan  Mossen jarrut alkoivat reistailla, eik
Raimo  saanut Mossea pysähtymään, ennen kuin se törmäsi läheiseen ulkokäymälään.
Jättäen Mossensa tyhjäkäynnille Raimo alkoi kävellä kohti Lallintaloa verrattain
voimakastuoksuisena.   Ovella  portsari  pysäytti  hänet  ja  kysyi:  "Mihin sit
oikein  ollaan  menossa?   Mieshän  haisee  silkalle  paskalle."  Raimo vastasi:
"Eipäs  mennä  henkilökohtaisuuksiin.   Ensimmäistä kertaa en haise viinalle, ja
silti  et  päästäisi  minua  sisään."  Portsari katseli Raimoa rasvaisesta pääst
hikisiin  jalkoihin ja sanoi:  "Ei helvetti.  Johan Lallintalon maine menee, jos
kaikenlaiset  löyhkäävät  pummit  pääsevät  sisään." Raimo nauroi:  "Lallintalon
maine  on  mennyt  jo  aikoja  sitten,  kun  tänne hankittiin kalju portsari..."
Portsari suuttui ja olisi ilmeisesti ryhtynyt väkivaltaiseksi, ellei Raimo olisi
asettanut  lapinleukkuaan  hänen kurkulleen ja sanonut:  "Päästäisitkö minut nyt
kiltisti  sisään, kun minä niin kauniisti pyydän?" Portsari antoi periksi, mutta
astuessaan  sisään  Raimo  kuuli,  kuinka  hänen  takanaan  alettiin  kiivaasti
pyörittää puhelimesta numeroita.

Saavuttuaan  tanssilattian  äärelle  Raimo ajatteli hieman rohkaista mieltään ja
otti  kunnon  kulaukset  vasemmasta  povitaskustaan.   Sitten  hän  astui joukon
keskelle  ja  pieraisi  kuuluvasti.  Ihmiset keskeyttivät tanssinsa ja katsoivat
paheksuen  Raimoa,  joka  röhötti  kuin  keskiverto  ruotsalaisvitsin  kuullut
härmäläinen.   Heti  alkoi  kuulua panettelevia mielipiteitä:  "Hyi mikä sika!",
"Taas  se  on  täällä!"  sekä  "Erkki, lähdetään kotiin!" Raimo ei ymmärtäväisen
miehenä  moisista  solvauksista  piitannut,  vaan  halusi  tanssia!   Huolimatta
naisten   epätoivoisista   pakenemisyrityksistä  Raimon  onnistui  napata  yksi
epäonninen  rouvashenkilö,  jolle  hän  lausui lipevästi:  "Sullahan on isot..."
Nainen  alkoi  kirkua, mikä aiheutti omituisia vatsaväänteitä Raimossa, ja hänen
oli  pakko oksentaa rouvan käsilaukkuun.  Samassa tämän aviomies saapui paikalle
selvästi  vihamielisin aikein ja alkoi huutaa:  "Tämän saat kyllä maksaa, senkin
nilkki!"  Raimo katseli hölmistyneenä pikkutakkiaan riisuvaa miestä.  Sitten hän
sieppasi  viereisestä  pöydästä olutpullon, jonka hän tyhjäksi siemaistuaan iski
miehen  päähän, mikä sai tämän vähäksi aikaa luopumaan aikeistaan.  Miehen vaimo
alkoi  taas  kirkua,  ja  Raimo  tunsi  jälleen  pakottavaa halua oksentaa; täll
kertaa  se  tapahtui  naisen  kaula-aukkoon,  minkä  jälkeen Raimo jostain syyst
menettikin mielenkiintonsa naiseen.

Samaan  aikaan  juontaja  astui  lavalle  ja  alkoi puhua:  "Hyvät kuulijat!  On
hienoa, että olette saapuneet paikalle näin runsaslukuisina..." Juontajan ajatus
katkesi  hänen  nähdessään  Raimon  etusepalus  märkänä  ja  potkimassa pökäleit
lahkeistaan,  mutta  pian  hän  taas  jatkoi:   "Hyvät naiset ja herrat!  Hän on
täällä  tänään:   Matti  Nykänen!"  Yleisö hurrasi villinä, ellei oteta huomioon
Raimon  örinää.  Hänen mielestään koko talo alkoi kieppua ympyrää, eivätkä hänen
jalkansakaan  enää  kantaneet.   Hän  tyhjensi Koskenkorva-pullonsa ja huomasi -
kuten  hän  luuli  -  identtiset  kaksoset aukomassa suutaan jonkin epämääräisen
mölinän  tahdissa.   Näky  ärsytti  häntä  niin  suunnattomasti, että hän päätti
heittää pullonsa kohti tätä näkyä.  Heiton tarkkuudessa kuitenkin oli toivomisen
varaa,  ja pullo osui sähköpääkatkaisijaan niin, että koko huone sekä pimeni ett
hiljeni.   Pian  alkoi  valtava  kirousten  tulva,  ja  syyllistä  alettiin etsi
sytyttämällä tulitikkuja niin innokkaasti, että koko Lallintalo syttyi tuleen ja
paloi  poroksi.  Mutta Raimo ei ollut enää siellä.  Huomattuaan paikan pimenneen
hän  luuli  sen  tarkoittavan  valomerkkiä,  ja  siksi  hän  oli  ryöminyt  ulos
Mosseensa.  Ajaessaan rauhallisesti kohti kotiaan hän ihmetteli vastaan tulevien
poliisi-  ja  paloautojen  määrää,  mutta  piti  kuitenkin  hermonsa kurissa eik
tappanut  niin  montaa  kissaa  kuin menomatkalla.  Hän saapui kotiinsa jo ennen
puoltayötä ja nukahti.

Sunnuntaiaamuna  Raimon  olo  oli  hirvittävä.   Päätä särki ja vatsassa kiersi.
Hänen  kätensä  hapuili  pöytää, ja ensimmäinen, mikä hänen käteensä sattui, oli
pieni  metallinen  taskumatti.   "Älä  ole  tyhjä",  Raimo  rukoili  ja  katso:
taskumatti  oli  täynnä!   Vapisevin  käsin  hän  avasi  sen  ja kaatoi suuhunsa
kitkerää  nestettä,  minkä  hän  pian  havaitsi pakkasnesteeksi.  Vähitellen hän
kuitenkin  tunsi  voimiensa  palaavan,  ja  hänen  mieleensä alkoi palautua myös
eilispäivän  tapahtumia.   "Kylläpä  minä näin kummallista unta", hän naureskeli
hakiessaan  kellarista  päivän  ensimmäisen  kaljakorin.   Hän  asettui sohvalle
ryystämään  Karjalan  nelosta  sekä  mutustamaan  HK:n sinistä samalla katsellen
televisiota.   Suurin  osa päivän ohjelmista meni yli hänen ymmärryksensä, mutta
vihdoin  pääuutislähetyksessä  oli jotain sellaista, mikä sai hänet havahtumaan.
"Lallintalo  palanut?  Miksi tässä pikkukylässä tapahtuu jotain mielenkiintoista
vasta silloin, kun minä en ole paikalla?", hän harmitteli.  Illan päätteeksi hän
meni  saunaan,  mutta  korkillistakaan  vettä  hän  ei  raaskinut  kaataa itsens
päälle,  vaan  kovana  löylymiehenä  hän  halusi  säästää  joka  ainoan  pisaran
kiukaalle!     Kolmannen    kaljakorin    ja    viidennentoista   makkarapaketin
tyhjennettyään hän paneutui makuulle.

Maanantaiaamuna  Raimo  heräsi  kiroillen:   "Perkele!   Kyllä  ne voisivat käyd
Alkostakin ovelta ovelle myymässä.  Taas tämä jokaviikkoinen urakka", hän puheli
itsekseen   kantaessaan   kymmeniä  kaljakoreja  Mossensa  tavarasäiliöön  sek
kattotelineelle.   Saatuaan  urakkansa  valmiiksi  hän lähti köröttelemään kohti
kylän  Alkoa.  Saavuttuaan perille hän pysäköi Alkon takaoven eteen ja puhutteli
varastomiestä:   "Se  tavallinen  viikon annos!" Varastomies katseli häntä ensin
epätavallisen töykeästi, mutta sanoi sitten:  "Ette olisi kyllä ansainnut näitä,
mutta  te  olette  meidän  paras  asiakkaamme,  jota  ilman  tämä  Alko taatusti
lakkautettaisiin,  joten  olkoon menneeksi.  Siispä:  20 koria Karjalan nelosta,
10  pulloa  Koskenkorvaa sekä 10 pulloa Sorbusta.  Tässäkö olivat kaikki?" Raimo
ihmetteli  miehen  käytöstä,  mutta vastasi:  "Kyllä ovat.  Lasolit ja Masinolit
tapaan  hakea  yleensä Essolta", ja alkoi purkaa Mossesta tyhjiä koreja ja tuoda
Alkon  varastosta  tilalle  täysinäisiä.   Suoriuduttuaan vihdoin urakastaan hän
ojensi  varastomiehelle  shekin  ja sanoi:  "Meillä 'viljelijöillä' riittää aina
rahaa."

Raimo  ajeli  läpi  kylän  ja  vihelteli  'Rentun  ruusua'.  Mosse oli pakattuna
täyteen  viinaa, ja Raimo tiesi, että taas olisi edessä yksi unelmaviikko, jonka
aikana  ei  tarvitsisi  tehdä  muuta  kuin  levätä  ja  tankata.   Hän oli hyvin
onnellinen  mies,  joka eli omissa oloissaan ketään häiritsemättä.  Silti hänell
oli  tälläkin hetkellä sellainen kiusallinen tunne, että ihmiset noiden pimeiden
suljettujen ikkunoidensa takaa näyttivät hänelle keskisormea.
