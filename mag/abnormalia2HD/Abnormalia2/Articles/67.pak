TITLE:ED IO MI COMPRO IL VIBROMASSAGGIATORE by ATT
PALETTE:0223 0bba 0cd8 099d
BRUSH:05

3                     ED IO MI COMPRO IL VIBROMASSAGGIATORE

2                                     by ATT


Tutto era cominciato da quando si era accorto di avere la pancia.

Mario   Bianchi;   italiano;   diplomato   ragioniere  con  discreta  votazione;
successivamente  laureato  in  economia  e commercio; attualmente lavorante come
contabile di una discreta ditta di materiale per l' ufficio; eta' 31 anni.

Il  nostro  ragionier,dottor contabile lavorava tranquillamente, si fa per dire,
in  mezzo a quell'orripilante vortice nebuloso di transazioni bancarie, fatture,
fatturine,  controlli  e  contro  controlli,  finanziari o meno, a cui la nostra
nevrotica societa' ci ha, disgraziatamente ed inesorabilmente, abituati.

Fino  ad allora, nella sua vita, diciamo che era tutto filato pressoche' liscio,
in  quanto  lui  era un abbastanza fortunato figlio unico di due genitori ancora
viventi, e per ulterior fortuna, ancora integri di corpo e di cervello.

Non aveva mai avuto passioni viscerali per attivita' alcuna si da diventare, nel
tempo libero, qualche specialista appassionato di qualche sport o arte.

Forse  di  qualche  sport  si.   Come  ogni buon "italiota medio", alla domenica
seguiva  qualcuno  di  quei  concitatissimi  programmi  televisivi, dove vengono
riassunte,  in  soli  10  minuti, almeno una ventina di partite di calcio, della
durata di 2 ore circa per ognuna.

Il  nostro  Mario  Bianchi  era  una buona forchetta e non aiutato dalla materna
super-bravura  culinaria,  aveva finito col ritrovarsi non di certo il fisico di
un   modellino   o  di  un  atleta  ...   non  obeso  e  tutto  sommato  nemmeno
esageratamente  grasso  negli  arti,  ma  comunque  con  un  buon quindici-venti
centimetri  di  pancia  con  cui  litigare nel momento di acquistare pantaloni e
camicie, nei negozi di vestiti.

Fino  ad allora, il tapino, non si era nemmeno lontanamente fatto pensiero della
sua  precoce  pancetta  commendatoriale,  anche  perche'  a  parte  quel qualche
fastidio   nel  comprarsi  i  vestiti,  altri  guai  a  causa  della  sua  linea
"non-silfidea" non ne aveva mai incontrati.

Ma  adesso  ....   aihme!   Note  dolenti!   ...   adesso  si  era accorto dell'
esistenza  di  una  ragazza che gia' da un anno, o poco piu', lavorava nella sua
stessa ditta:  Margherita!

Margherita  Callegaro:   una  ragazza  sui  venticinque  che  proprio da qualche
settimana lui stava osservando sul lavoro.

La  osservava  per  il suo modo di fare paziente, sorridente, gentile con tutti,
comunque  sempre  molto  pratica  ed  efficiente,  anche se calata nel difficile
ruolo,  o  meglio  "multiruolo",  che  le  segretarie delle aziende moderne sono
costrette a sobbarcarsi, data la lontanissima possibilita' che le aziende stesse
possano assumere personale in numero sufficiente.

Margherita  Callegaro  esercitava  su  di  lui, grigio contabile dalla tiepida e
abitudinaria  vita  privata, un fascino incredibile; come non bastasse, colpo di
grazia,  Margherita era anche molto bella e cio' fece scoccare all' instancabile
pargolo Cupido arciere la sua freccina fatale.

Le fasi dell'idillio del nostro sventurato contabilucolo.

La  prima:   contemplazione  ...   "Guarda  che modi educati!", "Mamma che bella
figliola!   ...",  "...   e  che bei sorrisi, cosi'...  senza un filo di malizia
...", "...  oh che begli occhi castani"; tutte immagini e sensazioni che, con l'
osservare Margherita, gli si imprimevano indelebilmente in testa.

La  seconda fase idilliaca:  l'osservazione di se stesso e della propria persona
...   come  poteva  incontrare  i gusti di Margherita?  ...  aihme!  ...  triste
presa di coscienza ...

Passi per la persona un po' flaccida, ma quella pancia...

Era  diventata,  per  lui,  un  vero  e  proprio  complesso, non riusciva piu' a
scordarsene,  ogni  volta  che  faceva  il  bagno  rimaneva  tristemente  deluso
nell'osservare  l'assoluta  inutilita'  delle  sue  apnee  interminabili con cui
tentava di tirare un po in dentro quella dannata pancia.

Come  non  bastasse,  entrando  in  ditta aveva preso a salutare regolarmente la
ragazza   in   causa:    "Buongiorno!   Margherita!",  e  quella,  gentilissima,
rispondeva  con  uno  di  quei sorrisi che a lui levavano il cuore:  "Buongiorno
Dottor Bianchi!".

Dottor Bianchi! ... Margherita gli dava del Dottor Bianchi.

La   sua  immaginazione  rattristata  lo  faceva  sentire  proprio  di  un'altra
generazione :  "l'omuncolo burocrate con la pancetta".

Desolato aveva parlato con padre e madre, non della sua passione per Margherita,
ma del suo problema pancia.

Suo  padre  la  buttava  in ridere dicendogli:  "Su con la vita ragazzo!  Sei un
buon  contabile,  e  rispettabile anche con la panciotta!", invece la madre, per
fortuna  gli dava corda:  "Eh no, caro mio!", diceva al marito,"Nostro figlio e'
giovane, ed ha diritto di reagire per recuperare linea e benessere!".

Dopo  una  specie di discussione semi-litigiosa la famiglia Bianchi convenne che
il  panciuto  rampollo avrebbe dovuto procurarsi scarpe e tuta sportive e farsi,
di tanto in tanto, quattro corse per il percorso vita poco vicino a casa.

L'idea  al  nostro  sventurato Dottor Bianchi, parve abbastanza plausibile e non
appena possibile, tutto pimpante, ando' a comprarsi l'attrezzatura necessaria.

Tornando  a  casa  dopo  la spesa, guardava gongolante verso l'argine dove altre
persone, in quel momento, correvano e facevano i numerosi esercizi ginnici sugli
atrezzi sparsi per il percorso-vita.

Decise  di  inaugurare  subito  i suoi nuovi acquisti, ando in casa, il tempo di
inforcare  scarpe da ginnastica e tuta nuova fiammante e via si diresse verso il
fatidico luogo che avrebbe dovuto cominciare a corroborarlo.

Eccolo  pronto!   Vide  passare un gruppo di ragazzini che correvano vociando, e
subito dopo di loro comincio' a tentare, per cosi dire, un piccolo trotto.

Fatti  appena  pochi  passi di corsa, col fiato immediatamente ridotto a zero da
quelli  scomodi  chili  di  pancia  in piu', si fermo' ansimante a pensare:  "Oh
povero me!  ...  Me tapino ...  Me misero, sara' da quando ho finito la naja che
non corro...  cominciero' con qualche atrezzo sparso per via...".

Camminando,   arrivo'  a  delle  sbarre  orizzontali  di  varia  altezza,  fatte
ovviamente per eseguire qualche sollevamento del corpo con le braccia.

Quelle quattro sbarre piantate su quelle colonnine di legno, chissa' perche', ai
suoi  occhi  sembravano  un  qualche  cosa  di  ostile, come se gli stassero per
rivelare qualcosaltro di molto spiacevole.

Di  fianco  all'  "ordigno",  troneggiava  un  ampio  cartello azzurro con delle
evidentissime  scritte  nere  che  recitavano  minacciosamente :  Atleti 20 per,
Persone adulte 10 per, Bambini 5 per.

Con  occhio titubante il nostro povero Mario si soffermava a leggere e rileggere
la  parte  del  cartello  :   Persone  adulte  10 per, poi preso da una sorta di
autocommiserante  amor-proprio, disse tra se e se :  "Ma va!  Si comincia sempre
con  poco!...   "  e  dopo  aver  scorso  con l'occhio la parte del cartello che
diceva:  Bambini 5 per, dette un'occhiata circospetta tutt' intorno:  nessuno in
vista ...  okay azione!  ...  facciamoci sti cinque su e giu'.

Con  un saltello si aggrappo' alla sbarra che stimava giusta per la sua altezza,
provo'  a sollevarsi risolutamente dal suolo ma fatti appena 5 o 6 centimetri il
suo  "natural  pancioso-fardello"  assieme  a quelli straterelli di adipe sparsi
qua'  e  la'  per  il suo corpo, gli fecero perdere la presa e lo fecero tonfare
goffamente ed impietosamente seduto per terra, stile sacco di patate.

Bastonato, piu' che dalla botta sul fondoschiena, dal suo morale in frantumi, il
nostro  povero dottore in economia e commercio, trascinadosi dietro pesantemente
i piedi', si avvio' verso casa.

Varco'  l'uscio di casa con un espressione tra il funereo e il disperato, ma per
fortuna in quell'istante nessuno dei due genitori era li' a vederlo.

Sconsolato  si  tolse  la  sua meravigliosa "armatura sportiva anti-pancia" e si
fece una doccia.

Oddio!   Non  riusciva piu' a tollerare la agghiacciante visione di se setesso a
torso nudo allo specchio!

"Maledetta pancia lardosa!" pensava tra se e se "E' proprio evidentisima!  No di
certo!  ...  Non sono un bell'innamorato ...  sob!  ..."

Ma  lo sventurato Dottor Mario Bianchi, non si dava per vinto, e stava meditando
di fare una delle piu' terribili e incresciose cose che fino ad un mese addietro
non avrebbe fatto nemmeno con una 44 magnum spianata alla nuca.

"E  tutta  una  questione  psicologica!"  diceva  a  se  stesso  risoluto, "Devo
eliminare quella diversita' psicologica e di apparenaza tra me e Lei!  ...  Devo
assolutamente   sembrare   piu'  giovane!",  ed  una  volta  finite  tali  scure
meditazioni,  con  aria  fredda  e risoluta, estrasse da un armadietto il magico
oggetto fatale:  un rasoio!

Zic,  Zoc,  Zac,  quattro  o  cinque colpi ben assestati, ed i suoi mustacchioni
castano  rossicci,  che  fino  ad  allora  avevano  fatto  un tutt' uno con lui,
sparirono dal suo volto.

"Oh la!" esclamo' con entusiasmo e accese tutte le luci possibili del bagno, per
poi andarsi a rimirare allo specchio.

L'entusiasmo  e  la sicurezza di pochi istanti fa svanirono fulmineamente quando
il tapino osservo' quel viso, ormai glabro, da persona pacciocchina, privato del
forse unico elemento virile.

"Santi  Numi!  Cosa ho mai fatto!  Che Folle!  Sono proprio uno scriteriato!..."
pensava   semprre  piu'  desolato,  guardando  quella  faccia  da  pandoro  che,
imbambolata che fosse dalla tristezza, gli pareva sempre piu' da pandoro.

Notte insonne!

Come  avrebbe  fatto  ad  apparire al suo posto di lavoro senza i suoi baffi?...
Accidenti  anche  alla  passione  per Margherita, lui non si era mai posto alcun
problema estetico, invece adesso si sentiva come se tutti lo osservassero.

Alla  mattina  entro'  furtivamente  in ufficio passando davanti a Margherita si
schiari'  la  voce,  forse anche troppo evidentemente, ma cio' che gli importava
era  avere  un  pretesto  per  portarsi  la mano davanti alla bocca e nascondere
l'orripilante  mutilazione  pilifera  che  si  era procurato la sera prima in un
momento di follia.

Tiro'  diritto,  senza nemmeno rivolgere il solito "Buongiorno Margherita!" alla
fatidica ragazza, voleva solo fuggire nel suo buco di carte e scartoffie, con la
speranza che nessuno notasse il dottor-contabile "sbaffato".

Accidenti!  Anche sul lavoro rendeva meta', calcola ricalcola, imbusta, telefona
controtelefona,  ma il suo pensiero correva sempre in qualche scheggia della sua
memoria contenente un'immagine di Margherita Callegaro con il suo sorriso fresco
sulle labbra, o i suoi capelli neri quando si chinava sul tavolo di lavoro ...

Gli pareva di scoppiare!  Lui contabile dalla calma imperturbabile, dalla ferrea
memoria e dalla lucida capacita di calcolo!  ...

Avrebbe  voluto  uscire  di  colpo dalla sua nicchia-business e dire a Margerita
"Sei Brava!  Mi Piaci!  Parliamo un po' non di lavoro?...  Ti amo insomma!".

Ma  ahime',  non  ne  trovava  la  forza,  conscio  di  non assomigliare nemmeno
all'ombra di quegli uomini d'affari stile Robert Redford, Paul Newmann o Humprey
Bogart,  che  di  solito  ti  presentano  nei  films,  e  che fanno ad una delle
segretarie  della  ditta,  affascinantissime  dichiarazioni  simili a quella che
aveva appena pensato lui.

Ma  proprio  finche'  il nostro povero Mario Bianchi, era preso dalle sue tristi
meditazioni  angoscianti,  entro'  il  padrone della ditta dicendo:  "Buongiorno
Dottor  Bianchi!   Vorrei  che  si  prendesse  cura  personalmente  di  fare  da
intermediario  tra  un  istituto  bancario estero e dei nos ...  Dottor Bianchi!
Cosa a fatto?  Come ha deciso di levarsi i baffi?  Sembra un ragazzino cosi!".

"Errr...   Ecco  ....  Ehmmmm ...  andato dal dentista ...  un colluttorio me li
ha  macchiati  di  azzurro  ...   e cosi' ...  sa com'e' ..." balbetto il povero
Mario.

Il  padrone  scoppio  a ridere per poi continuare a spiegargli tra un risolino e
l'altro la prestazione che gli richiedeva.

Scornato,  rimasto  con  l'incartamento  dell'istituto  svizzero tra le mani, si
rimproverava amaramente in cuor suo:  "Che idiota!  Ho trovato proprio una scusa
da  patata lessa!  ...  Comunque se sembro piu' giovane ...  forse un punto l'ho
preso."

Andando'  a  casa  scorse  infilati  sotto  alla fessura della porta di casa dei
depliant in carta patinata, con un gesto meccanico li raccolse e si avvio' verso
il piu' vicino cassonetto dell'immondizia.

Arivato  al  punto  di gettare i depliant, una scrittona giallo evidenziatore su
sfondo  arancio  infuocato  attiro' maliardicamente la sua attenzione:  "Perdete
glutei, cosce e pancia senza il minimo sforzo!"

Rapidissimo,  il  nostro  contabile panciuto divoro' scritte e illustrazioni del
foglietto  in meno di un secondo, memorizzo' l'indirizzo del negozio, si diresse
risoluto verso la macchina con la mente abbacinata insistentemente da una nuova'
idea luminosa:  "Ed io mi compro un vibro- massaggiatore!".

Entro'  in  macchina,  la accese con un gesto deciso e risoluto e parti' con una
sgommata degna di Nigel Mansell o Ayrton Senna.

Arrivo'  al  fatidico  negozio,  parcheggio'  poco vicino ed entro come un razzo
dalla porta del negozio stesso.

Con  fare deciso e sicuro affronto' la signora che c'era dietro al banco dicendo
con  enfasi:   "Signora?  Vorrei subito uno vibromassaggiatore!  Qualcosa non di
esorbitantemente costoso, ma efficace!".

La  signora  lo guardo', e con un sorriso da un'orecchio all'altro gli disse "Ne
abbiamo di tutti i tipi!  Ha gia' qualche idea Signore?".

Il  nostro  Mario allora disse "Beh!  Mi servirebbe oltre che efficace anche che
non fosse super-complicato da usare ...".

E  la  negoziante:  "Guardi, abbiamo un ottimo vibromassaggiatore meccanico:  lo
SnellyBrush!   Tutti quelli che lo hanno provato hanno detto che e' eccezionale,
e semplicissimo da usare!".

"E  costa  tanto  questo  snelliaggeggio?"  disse  Mario tutto interessato, "No!
E'uno dei piu' economici signore!  248 000 lire ed e' suo!".

Attimo di panico per il nostro povero contabile:  "Ngpff!  Per fortuna che aveva
detto  economico!"  penso',  comunque  deciso  a  combattere quella sua stupida,
inestetica,  pancia  cicciotta,  fece  un  cenno  affermativo  col  capo per poi
chiedere:  "Come funziona questo piccolo prodigio?".

"E  presto  detto  signore!"  disse  la  signora  con  un ampio sorriso, per poi
continuare:   "SnellyBrush e' un acessorio totalmente rivoluzionario proveniente
dall'America.  Si tratta di questa spazzola contenente un sofisticato e durevole
meccanismo  al  suo  interno, atto a trasmettere a questi grandissimi villoni in
gomma  particolarissima un dolce moto rotatorio e ondulatorio allo stesso tempo.
Per  utilizzarlo  non si deve fare altro che connettere la spina ad una presa di
corrente,   accendere   il   dispositivo   e   appoggiare  i  villoni  in  gomma
particolarissima  sulla  parte  interessata.   SnellyBrush  esegue  un massaggio
superficiale  e  in profondita contemporaneamente, che consente per un principio
induttivo,  attivo,  controattivo  e  reattivo,  all'adipe  di essere facilmente
riassorbita  ed  eliminata  dall'organismo.   Studi  fisioterapistici  del  piu'
elevato  livello  si  avvalgono  oggi  di  SnellyBrush per ..." e qui intervanne
Mario:   "Ergh!   Basta  cosi' signora, molto gentile!  Credo di aver intuito il
funzionamento."

Pagato  il quanto, per la sua nuova fantastica e costosa arma letale anti adipe,
si riavvio' rincuorato verso casa.

La sera stessa, accesa la televisione in salotto, gia' in pantofole e camicia da
notte, decise di metter in funzione il suo fantasmagorico SnellyBrush.

Lo  estrasse  dalla scatola guardando soddisfatto, quell'insolito spazzolone con
quegli strani villoni di un rosa acceso ancora piu' insolito.

"Cos'e'  quel coso lilla li'?" chiese la voce di suo padre che era comparso alle
sue spalle.

"Adesso vedi Pa' ..." disse il nostro sventuratissimo Mario Bianchi facendo fare
in  aria  due o tre "Vuumm...  Vuumm..." allo SnellyBrush, gisto per vedere come
si contorcevano in modo caotico i villoni di gomma rosa.

"Bell'idea  Marietto  mio!"  esclamo'  suo  padre:   "E'  un massaggiatore vero?
Buona...    veramente  ottima  idea  figliolo!   Un  modo  veramente  ganzo  per
dimagrire!".

Anche  la  madre  di  Mario  era  acorsa,  dapprima'incuriosita, ma poi piu' sul
preoccupato, guardava il neo-arrivato strano congegno.

"Come  farai  Ninin,  hai sempre sofferto il solletico sulla pancia ...  fino da
piccolo!" disse ad un tratto la madre di Mario.

Mario  dopo  un  po di secondi di immobilita' assoluta, con le synapsi cerebrali
vorticosamente  perse  per qualche meandro della sua mente, dovette ammetere che
si';  effettivamente  da  piccolo  soffriva  il  solletico  sulla pancia; ma era
passato un sacco di tempo e magari ...  non lo temeva piu'...

Il  nostro  povero  Dottor Bianchi si ritiro' comunque, per prudenza, decenza, o
timore che fosse, a fare le prove in camera sua.

Dopo  alcuni  istanti,  dalla  sua  camera, mischiati al sordo "Vuuumm .." dello
SnellyBrush   che   funzionava,   uscirono   degli   strani   versi   del  tipo:
"Uuuhuhuhuhuuhuu     .....     Ihhhihihihihiiii    .....     ooohhooohooh    ...
pietaaahahahh...."  che  parevano suoni emessi da un essere che poteva essere un
incrocio tra un cane ansimante ed una jena ridens.

Non c'era pero', almeno per il nostro tapino, nulla da ridere; anzi ...

Rimaneva,  ora,  li' con tutte le sue agghiaccianti angustie interiori guardando
sconsolato lo SnellyBrush ormai privato di quella specie di mistica sembianza di
oggetto fantachimerico, che per lui aveva avuto fino a quel momento.

Nera disperazione!

Altra  notte  quasi  insonne  ...   doveva  pur  esserci una via d'uscita, o era
destinato a rimanere panciuto per sempre?

Poi ancora i soliti pensieri: Ah! Margherita ... Margheritina bella! ...

Doveva  smettere  di  pensare,  doveva  dormire  senno', oltre che da "pandoro",
sarebbe andato al lavoro con la faccia anche da zombie l' indomani.

Ma con la caparbieta di chi tenta e ritenta un qualcosa di importante, il nostro
contabile non voleva arrenderdsi per niente.

Il  giorno  dopo,  appena  finito  il lavoro si reco puntualmente dal negozio di
stimolatori,  entro'  con  fare  meno trionfale della prima volta, parlo' con la
signora  un  po  impacciato  dicendo  "Ehm!   Errrr  ....   Vede Signora c'e' un
problema con lo SnellyBrush.".

La  signora  del  negozio  subito sulle difensive:  "Maa ...  e' sicuro di avere
usato  lo  SnellyBrush  con criterio?" e Mario:  "Si!  ...  Si!...", la signora:
"Maa...   e'  strano  che  ci sia un difetto!...", Mario:  "No!  ..  No!  ..  Lo
SnellyBrush  va  anche  troppo  bene  ...   ma ...", la signora:  "E allora cosa
c'e'?".

Mario  si sentiva ridicolo, ma comunque con uno sforzo di self-control sovrumano
riusci'  a  non  arrossire  e  disse:  "E' che io non mi ricordavo che soffro il
solletico, ecco!".

La  signora  da  dietro  al banco proruppe in una risata e poi disse, divertita:
"Mi  consola,  signore!   Mi  dicono  che sono smemorata!  ...  ma questa poi...
comunque  non  c'e' problema, le ritiriamo lo SnellyBrush e le facciamo una nota
d'accredito per un qualsiasi altro acquisto in questo negozio!".

Allora  in  nostro  sventurato  Dottor Bianchi, deciso a prendere il toro per le
corna,  disse  "Errr...   Giusto per questo, avete stimolatori-massaggiatori non
meccanici?".

La  signora  allora,  facendogli uno di quei suoi sorrisi a 58 denti, comincio a
parlare  dicendo:  "Certo signore!  Forse lei sta prendendo la giusta decisione!
Niente  di  piu'  provato, efficace e corroborante di uno dei nostri stimolatori
totalemte   elettronici.    Abbiamo  qui  le  fantastiche  cinture  elettroniche
MagriTronik!   Sofisticatissimi  studi  elettro-fisio-prano-guru-terapici  hanno
dimostrato  che  MagriTronik  puo',  tramite  la  naturale  presenza  di cariche
elettriche  nel  nostro  corpo,  indurre  delle  leggere  contrazioni dei nostri
muscoli,   studiate   misticamente  e  fisiologicamente  per  eliminare  l'adipe
radicalmente e ..."

"Groan!   ...",  interruppe  allora  Mario:   "Domando  scusa, ma come si usa in
definitiva  qusta  cintura?", e la Signora:  "Oh ...  semplicemente avvolgendola
attorno  alla parte interessata per poi connetterla allla centralina elettronica
MagriTronik,  con  i regolatori di stimolo al minimo!  Comunque non si preoccupi
signore,  all'interno  della confezione c'e', oltre all'originale certificato di
garanzia  MagriTronik,  anche  un  esplicativissimo  e  esaurientissimo  manuale
d'uso!"

Titubante  ed indeciso sul da farsi l nostro povero dottore in economia rimaneva
a  guardare  incredulo  e  sospettoso  quelle  strane  cose appena uscite da una
scatola  portata  sul  banco  dalla  signora  :  quella strana cintura attaccata
tramite un filo ad un cassettina piena di lucine, lucette, manopole, manopoline,
bottoni,  bottoncini,  display  L.C.D.   alfanumerici,  che  aveva  l'angosiante
aspetto  intricato  di  una  mini-plancia  di  comando  di una mini-astronave di
StarTrek.

Prese  la  scatola  della  MagriTronik  tra le mani guardando la fotorafia della
splendida,  bruna, ragazza in maglieria intima che indossava, con uno smagliante
sorriso, la cintura in questione, e che di certo con quel fisico mozza-fiato che
si  ritrovava  non  aveva  bisogno  di  nessuno  di qegli ordigni dimagranti.  A
guardarla  bene  tale  ragazza  in  fotografia, (sospiro), aveva anche una certa
spiccata somiglianza con Margherita Callegaro.

Intontito dal solo pensiero di un'improbabile, eventuale Margherita in maglieria
intima,  con  le  corde  vocali e le labbra decisamente neuronicamente sconnesse
dall'encefalo,  con  sguardo  vuoto galleggiante nell'aria, il nostro sventurato
economo-contabile pronuncio' le fatidiche parole:  "Va bene!  ...  Compro questo
sistema elettronico MagriTronik!".

Vedendolo  in  quello stato semi-trascendentale la signora del negozio allarmata
gli chiese:  "Qualcosa non va signore?  Si sente bene?".

Mario  scosso  dal suono delle parole della signora rientro in se stesso e disse
"Eh?   ...   No!   No!  tutto bene!  Mi dica la differenza che le devo una volta
scontato lo SnellyBrush!".

"Allora  ...   vediamo  senza  il  prezzo dello SnellyBrush io avanzo da lei ...
esattamente ...  236 000!"

Ulp!   Dura  mazzata  che  riporto' il nostro Dotor Bianchi definitivamente alla
realta'.

Ormai  la  frittata  era fatta e, scucito il contante, dopo il consecutivo esoso
scontrino, si diresse risoluto verso casa.

Impaziente di provare a far funzionare quella nuova diabolica cintura, entro' in
casa e ando' diritto filato in camera sua.

Estrasse con bramosia cintura e mitica centralina MagriTronik poi infilo' ancora
la mano nella scatoa a caccia del libretto di istruzioni.

La  "caccia  al libretto" disgraziatamente non duro' a lungo infatti la sua mano
sbatte'  immediatamente  in  qualcosa  di  massiccio'  e pesante che era rimasto
ancora dentro alla scatola.

Ne  usci'  un  volume  coi  fogli  formato  quaderno, di uno spessore di circa 8
centimetri, di un peso ragguardevole che denunciava minaccioso la sottiliezza di
ciascuna  pagina,  e che avrebbe fatto impallidire qualsiasi volume integrale di
Divina Commedia.

Nella  copertina viola chiaro trionfava grottesca e titanica un enorme scrittona
viola scuro, del tipo:  MAGRITRONIK USER MANUAL .

Sconsolato il nostro povero economista apri' timoroso l'ultima pagina sbirciando
il  numerino stampigliato a pie' di pagina ...  "Eh!  ...  Coosa!  ..." esclamo'
sul  punto  di avere un attacco di crisi di nervi; il nefasto minuscolo numerino
nero era:  1014!

Con  la caparbieta' di colui che vuole perseguire un innoquo e buon fine a tutti
i  costi,  impugno  tutta la sua pazienza e comincio' ad analizzare l' indice di
quel dannato manualone.

Rincuorato  assai, il povero Dottor Bianchi constato' che il manuale era scritto
in  una  decina di lingue, cinese, giapponese ed esperanto compresi, ma cio' che
importava vi erano anche le 100 paginette in italiano; sospiro di sollievo!

Passo'  delle  ore  solo  a tentare di capire quale fossero i bottoni citati dal
manuale  e  riportati  in  figura,  le  manopole  come venivano denominate, ed a
interpretare  i  maledetti  messaggi,  ovviamente in inglese, del display L.C.D.
della  centralina  elettronica  MagriTronik  ...   Accidenti e doppio accidenti,
pero!   ...   Forse  sarebbe  stato piu' semplice volare con un "MIG 29 Fulcrum"
sovietico!

Arrivata  la sera, era arrivato anche il fatidico momento della verita', lette e
rilette  le  istruzioni  pratiche  della cintura elettronica MagriTronik, non si
fido'  comunque  a  indossarla, ma avrebbe provato ad accenderla toccando con le
dita, per prova, quegli strani cosi, detti elettrodi, della cintura.

Tutto  in  apprensione  accese la centralina elettronica MagriTronik, un leggero
"hmmmmmmmm..."  si  sentiva per l'ambiente fnche sul display, retroilluminato da
una luce gialla, appariva lampeggiante e sinistra, una scrittina del tipo:  "33%
REGULAR  STIMOLATION  IN  ACTION"  che  al nostro povero dottor contabile faceva
presagire un qualcosa di non del tutto amichevole in arrivo.

"Essia!" penso' tra se e se Mario Bianchi :  "E giunto il momento di sentire che
cosa c'e' su quei benedetti elettrodi della cintura!".

Con  un  gesto  da  bella  addormentata,  che  si sta per pungere sul fuso di un
arcolaio,  allungo'  le  mani lentamente fino al punto di sfiorare gli elettrodi
della cintura MagriTronik con la punta delle unghie dei due indici.

Quel qualche cosa di poco amichevole che presagiva qualche istante fa, il nostro
tapino,  si  manifesto'  schockevolmente fulmineo:  non si sa quante migliaia di
volts  si  trovarono applicate bruciantemente tre le mani del disgraziato Mario,
seguite  da  dei sinistri e poco rassicuranti "Bip..  Bip..  Bip.." emessi dalla
centralnina  MagriTronik  che  ora  faceva lampeggiare visibilmete una scrittona
minacciosa  sul display che recitava cinicamente:  "W A R N I N G !  W A R N I N
G !  IRREGULAR STIMOLATION OVERLOAD ...".

Fatto  sta' che il nostro galvanizzato economo, si sollevo da terra per un metro
e mezzo, e con un urlo selvaggio di dolore, ando' a schiantarsi, tachicardico ed
ansimante, sulla porta della camera con un botto tremendo.

Non   appena  fu  in  grado  nuovamente  di  controllare  la  sua  povera  mente
elettrizzata,  penso':  "Margheritina bella, genitori cari ....  qui se continuo
con  sta  cura  stimolo-dimagrante  rischio  di  non rivedervi mai piu'!  ...  O
perche' resto folgorato, o perche' muoio di un attacco isterico!"

Subito  dopo,  il suo pensiero, adirato, anzi infuriato, si rivolse ai maledetti
ciarlatani  di  quell'ancor  piu' maledetto negozio di cianfrusaglie dimagranti.
Finche'  progettava  in  cuor  suo  una  scenata  dentro  a tal negozio, accorso
all'urlo  ed  al  consecutivo  tonfo sulla porta, arrivo' il padre di Mario che,
trafelato, entro' chiedendo concitatamente :  "Marietto mio, cosa succede?".

"Nulla Pa' !  ...  ho inciampato e son caduto, ma sta tranquillo non mi son fato
nulla!   ...   Tutto  qui!"  menti'  Mario  Bianchi  con un insperato recuperato
controllo di se' stesso.

Suo padre pero' si allontano' poco convinto salutandolo con una raccomandazione:
"Mah!   ...   Va  a  letto  adesso!  ...  Che tentiamo di andarci anche io e tua
madre!".

Oh  si!   A  letto ci andava ma dentro di se stava ribollendo come una pentola a
pressione con le valvole intasate.

La  mattina  si  sveglio'  collericissimo e irascibilissimo; lui ...  che non si
ricordava  di  avere mai perso la pazienza in vita sua, tranne quando da piccolo
bisticciava per le figurine di calcio coi compagni di classe.

Entro'  in  ditta con un espressione collocabile tra il "bufalo infuriato" ed il
"gremlin all'attacco" senza salutare chichessia, incurante di baffi o non baffi.

Stava  per infilare la porta del suo ufficio quando senti' una voce che gli fece
balzare il cuore in petto e che gli fece scivolar via istantaneamente ogni segno
d'ira o seccatura.

La  voce  di Margherita alle sue spalle diceva "Buongiorno Dottore!  Qualcosa...
Qualcosa non va?".

Il nostro sventurato dottor contabile non si seppe piu' tenere, si giro' con gli
occhi  da  triglia  lessa  e  probabilmente  anche  con un sorriso piuttosto sul
deficiente,  ma  lo  stesso  pronuncio'  delle'  parole,  a  mezza  voce, un po'
smozzicate, che avrebbero dovuto essere:  "Cosa puo' non andare, con Te davanti,
Margherita!  ..."; parole pero di cui si penti e vergogno subito; si affretto' a
fare  un  altro  sorriso  ancora piu' imbecille del primo ed a infilarsi nel suo
mondo di scartoffie registri fatture e calcoli.

Aveva  pero'  la  mente ancora ghermita dall'espressione di qegli occhi castani,
cosi  bella  e  buona  che  aveva  incrociato  poco  fa!  ...  Dio si sentiva di
impazzire.

L'unica  via  di  scampo  per  rompere  quel  loop  di  memoria che lo torturava
soavemente,  fu'  l'attizzare  nuovamente  l'idea di veemente protesta su quegli
imbonitori  dei  suoi  stivali  che gli avevano propinato quel MagriTronik senza
avvisarlo della sua pericolosissima capacita di elettroschock omicida.

Infatti  appena  finita  la  giornata lavorativa, con la cintura MagriTronik, la
stupida  super-centralina elettronica e quell'arci-stupidissima enciclopedia per
l'uso, si fiondo' dai negozianti incrimainati.

Entro'  come una belva nell'uscio del negozio, parlando con la signora dietro al
banco  ancora prima di salutarla:  "Volevate assassinarmi per caso?  ...  Con la
vostra sedia-elettrica portatile?  ...  Eh!?".

La  signora  fece un salto indietro, sorpresa dalla anacronistica grinta in quel
tipo  placido e paciocchino, che di solito si lasciava abindolare in mille modi.
Ripresasi  dallo scompiglio del momento, la signora seccatissima disse al nostro
Mario Bianchi:  "Si Calmi!  Signore e mi spieghi cosa le e' successo!"

"E'  presto  detto!"  rispose  Mario  piu'  calmo  in  viso,  ma con espressione
decisamente poco amicevole:  "Ieri, dopo aver perso la sera a leggere l' assurdo
libro   che   c'e'   dentro  la  confezione,  ho  provato  il  vostro  infernale
trabiccolo...  beh!  ho preso una scossa che a momenti ci resto secco!"

La  signora  con  fare  superiore  ed  enfatico  allora  disse:   "Assolutamente
impossibile  signore!   I  prodotti  MagriTronik  sono preventivamente testati e
controllati  al  momento  della  fabbricazione  ed  al  momento dell'imballo per
l'importazione dall'America.  Poi vengono disimballati dal personale MagriTronik
che viaggia sempre in gran numero accompagnando di persona la propria merce.  In
piu'  lei  caro  signore  non sa che i MagriTronik sono prodotti derivati da una
serie di studi fisioterapici che..."

"Visto   che  e'  cosi  testato  perche  non  lo  prova  lei!   ...   Qui!   ...
All'istante!..."  disse il nostro povero Mario Bianchi interrompendo spazientito
la signora.

La  signora riflette' un attimo e poi disse con tono canzonatorio:  "Come farei,
caro signore, a mettermi addosso questa cintura?  ...  in negozio?  Eh?  ...  mi
dovrei scoprire?  ...  Qui ?...  Con questo freddo?..."

Ma  il nostro economo pareva non scoraggiarsi e replicava :  "No!  Certo che no!
Pero',  perche'  non  appoggia  le  dita  sugli  elettrodi  della  sua  favolosa
MagriTronik in funzione ?".

La  signora  con fare sufficiente e sicurissimo, come di chi avesse sempre fatto
dimostrazioni   del  genere,  disse  subito:   "La  servo  subito,  caro  signor
incredulone!";  risoluta  apri'  la  scatola, connesse rapidamente la centralina
incriminata,   connesse  anche  la  cintura  MagriTronik  in  causa,  accese  la
centralina  senza  il  minimo  indugio,  attese  sul display la scrittina:  "33%
REGULAR  STIMOLATION  IN  PROGRESS",  e con una smorfia quasi di commiserazione,
lanciata al nostro Mario, ando' per toccare i due elettrodi della cintura.

Mario  fu  preso  da un fulmineo ma agghiacciante senso di colpa, come se avesse
decretato  lui  stesso  l'andata di qualcuno sotto la ghigliottina, sbotto in un
"NO!"  secco,  e  di  colpo fermo' le mani alla signora poco prima che potessero
arrivare  agli  elettrodi  della cintura.  Poi lasciate le mani della negoziante
disse  mesto  a  bassa  voce:   "Li  tocchero'  io  cosi mi convincero' di avere
sognato, ieri notte!".

La signora del negozio con fare di chi pensa :  "Oh!  s'e' convinto finalmente!"
stette  a  guardare  quel  ridicolo omuncolo che si avvicinava titubante, con le
mani agli elettrodi.

Ma disgraziatamente per lo sfortunato Dottor Bianchi aveva ragione lui...

L'effetto  catapulta  galvanica  scatto'  per la seconda volta e il povero Mario
ripete' la terribile e temuta levitazione della sera prima, per poi' stramazzare
a terra come una pera marcia, quasi totalmente privo di sensi.

La  signora  negoziante  fece  uno  strillo ed altre persone accorsero dal retro
bottega.   Un  ragazzo  coi capelli dorati chiese alla signora "Che c'e' mamma?"
poi  visto  lo  sventurato  Dottor  Bianchi  che  arrancava in terra tentando di
rialzarsi, con un salto solo, degno di un atleta del circo, scavalco' il bancone
e lo aiuto' nel suo intento.

Il  povero  Mario,  pallido  in  viso,  guardando  il suo soccorritore riusci' a
smozzicare  tra  i  denti una frase:  "Bel salto amico!  Ma come fai tu a essere
cosi'  agile!", mentre il ragazzo coi capelli d'oro lo lasciava ad attaccarsi al
bancone.

"Come sta signore!" chiese sempre il ragazzo dalla aurea chioma.

"Bene!  Bene!  Spero che tua madre si sia convinta ora del dispensa-fulmini che,
sicuramente non con intenzione, mi ha rifilato.".

"Certo!   Signore  ...   " disse la donna da dietro al banco, piu' bianca di lui
per  lo  spavento:   "Non  mi  immaginavo ....  glielo cambio subito signore ...
tutte le mie scuse ed anche quelle della MagriTronik!".

Detto  cio' la signora ando' nel retro-bottega per poi tornare assieme al biondo
figlio  dicendo "Tenga!  Signore questo e' perfettamente funzionante, lo abbiamo
provato io e mio figlio!".

Il nostro povero Dottor Bianchi preso il suo nuovo sistema MagriTronik usci' con
meno soddisfazione delle altre volte.

A casa sua, nemmeno disimballo, il nuovo MagriTronik.

Ormai  arrivato  sul  filo  di una crisi amorosa-esistenziale decise che avrebbe
fatto una tremenda pazzia l'indomani.

Giunto al lavoro, ando' risoluto davanti a Margherita Callegaro e con un aria da
dolcissimo  perfetto  idiota  chiese:  "Margherita ?  Puoi fare finta che io sia
Humprey Bogart, e fare finta che io non sia panciuto per un momento?".

La ragazza a disagio diceva:  "Ma ..  Ma ..  Non capisco dottore!  Puo' parlarmi
anche da Dottor Bianchi!".

Allora  il  nostro  povero, tormentatissimo Mario, si inginocchio' con l'aria da
triglia lessa e disse:  "Margherita!...  Io Mi Sono Innamorato Di Te!".



2(c) 1993 ATT... all right reserved... contact author before spreading
