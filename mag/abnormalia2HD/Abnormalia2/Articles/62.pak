TITLE:IL SENSO DELLA VITA by MACNO
PALETTE:0223 0bba 0cd8 099d
BRUSH:05

3                              IL SENSO DELLA VITA

  2                                  by Macno


Il senso della vita sta in una metropolitana.
Si  nasconde  li',  un  po'  rintanato,  un  po'  rincattucciato,  intimidito  e
intirizzito,  un  po'  rincoglionito,  ma e' pur sempre il senso della vita e si
trova in una metropolitana.
Una di quelle belle decadenti, abbastanza sporche e piene di zombie addormentati
che credono di andare a lavorare.
Come quella che mi prendo ogni mattina, anche ogni pomeriggio, invero, visto che
poi torno a casa come un piccione viaggiatore troppo vecchio per ribellarsi.
E'  li'  che le cose si capiscono, che il ventre puzzolente della vita ti appare
in tutta la sua potenza, li' il peto dell'esistenza mostra la sua faccia bella.
Come  e'  bello sentire la puzza delle ascelle del dirigente alla tua destra, e'
bello  l'alito  pesante  della vecchia davanti a te, la scoreggia del bambino al
centro  del vagone, i capelli sporchi del metallaro che la fluente chioma, oltre
a non lavarsela, non se la taglia mai.
Io  amo tutto questo, specialmente quando il calderone di odori e' pervaso da un
po'  di  sano  buon  smog.   Il  fumo di un diesel e' l'ideale, ma anche l'alito
sporco della citta', il suo naturale odore di fegato putrefatto, non dispiace.
Non  sopporto  gli  ambientalisti  che  rompono i coglioni con il verde e l'aria
pulita,  che  se  ne vadano in montagna a respirare quelle porcate, la puzza dei
vestiti  quando  torno a casa da un senso alla serata, l'odore di citta' unta mi
permea gradevolmente gli abiti, le mani, i capelli, la pelle, le palle.
Uno  sballo,  come  dicono  i  giovani  d'oggi,  che  di  rincoglioniture  se ne
intendono.

Comunque   non   e'   di  questo  che  voglio  parlare,  gli  odori  della  vita
quotidian-metropolitana  sono  tanti,  piacevolmente  fetenti,  ma  non ti fanno
afferrare  il senso della vita.  Al limite aiutano a creare la giusta atmosfera,
a  sistemare  lo  scenario  a  prepararti  la mente per afferrare il concettone,
l'essenza, il biscottone.
Ci  vuole  qualcosa  di piu', iniziando dagli occhi, che la loro parte non se la
perdono mai.
Il  paessaggio  da metropolitana della linea 2 Atm di Milano e' piuttosto vario,
purtroppo.  Quei tignosi amministratori locali non hanno mica voluto fare un bel
tunnellone per tutto il tratto, nope, proprio no, gli stronzi l'han fatta salire
in  superficie,  ai  bordi  della citta'.  Io devo sempre beccarmi tutto il lato
aperto, che e' sempre squallido, certo, ma non puo' competere con le mura grigio
sporco e bubboso che ci sono sotto.
Quelle  si'  che  ti riscaldano il cuore!  In tale uniformita' cromatica anche i
cartelli  sulla  stazione  piu' vicina sono un piacevolmente scontato diversivo.
Ormai li conoscono tutti:  200 metri da una parte e 700 dall'altra.  Se il treno
si  fermera' una buona volta in mezzo alla galleria, io prendo i settecento, una
passeggiata  fra le rotaie, i murali sempre uguali (poca fortuna per gli sfigati
che  li  fanno,  gli  hanno  insegnato  solo il loro nome), magari anche un topo
morto,  sono  sempre  uno  dei piaceri della vita, magari fumandosi la sigaretta
andata a male del marocchino.

Fuori e' diverso, ma forse e' anche peggio, cioe' piu' eccitante.
Fuori  si  vede  tutta via Palmanova, squallida al punto giusto, e poi i casoni,
che  piacevolmente  accarezzano  la  strada,  alternando  edifici brutti a rutti
architettonici, senza scampo, sempre e comunque, non cambiano nemmeno colore con
le   stagioni.   I  campi  da  calcio  comunali,  poi,  sono  commoventi.   Sono
completamente irriconoscibili fra porte nascoste nella vegetazione subtrobicale,
stronzi  di cani portati al pascolo e pattumi vari, tra cui, se si e' fortunati,
anche  qualche  avanzo  di pesce avvelenato.  Ogni tanto ci passa della gente, a
volte  un  bambino solitario col suo corredo di palle bucate, una volta ho visto
uno zingaro cagare sul dischetto del rigore.

Tutto  molto  bello,  e  cio'  che  lo rende piacevolissimo e' il rivederlo ogni
giorno,  ogni  mese,  sotto  ogni sole.  Una figata, si possono fare anche studi
fisici  sulla  invariabilita'  del  tutto.   Le  storie dell'entropia sono tutte
baggianate,  li'  non cambia mai niente, il disordine massimo e' gia' raggiunto,
di  piu'  c'e' solo la popolazione batterica delle mutande sporche del Muffa (un
amico mio, noto e nominato per il candore della sua biancheria intima).
E'  l'invariabilita'  la  fiamma che attizza l'intuizione, che sprona l'ingegno,
che  incendia  la  mente,  che  mostra  la  luce  e  fa risparmiare in bolletta.
L'invariabilita',  la  ripetitivita',  la  noia  e  il  bel  grigiore  da nebbia
dicembrina ti fanno palpare le carni molli del segreto della vita.

Ma  non  e' solo il paesaggio, non e' solo la triste visione e non basta nemmeno
l'odore del quotidiano sprecato e l'iterazione del tutto iterato alla follia.
Sono le persone che ci danno il definitivo calcio in culo per scavalcare il muro
dell'umana ignoranza.
Dalle persone della metropolitana si capisce tutto.
Cioe' il necessario.
Le  puoi  vedere  ansimare per trovare un posto a sedere, sgomitare per sboccare
sull'uscita,  leggere  un  libro  senza  capirlo,  sentire  il  walkman a volume
criminale,  sbirciare il giornale degli altri, lamentarsi del caldo letto appena
lasciato,  ridere  e  scherzare  senza dire niente, discutere sul piu' figo e la
piu'  figa,  divagare  sulla  figa e sulle pompe, abbassare la voce quando certe
parole  entrano  nel  discorso,  fissare  per  la  googolesima  volta  le  morte
pubblicita'  da  metro',  occhiettare le gambe della bella ragazza in minigonna,
guardare  il  vuoto  credendo  di  vederci  qualcosa,  vedere le persone intorno
facendo  finta  di  guardare  altro,  guardarsi  sul  vetro credendo che sia uno
specchio, abbracciare le colonnine di sostegno, meditare sulla vita e il resto.
In metropolitana il numero dei meditatori esistenziali e' esorbitante.
Tutti  pensano,  rimuginano, comparano e analizzano, tutti pensano di essere gli
unici  a farlo, tutti decidono poi di tornare a casa e di scrivere il rantolante
frutto di cotanto spreco neuronale.  Come questo.

Tutti.   E  nessuno.   E  si,  perche'  alla  fine  rimane  solo  da  tirare  le
conclusioni, aiutati dal tanfo visivo e l'obbrobrio olfattivo, aiutati dal fatto
che  per  imparare e capire si devono ripetere le cose, con pazienza, volta dopo
volta, e in metropolitana le azioni si ripetono sempre.

Le  conclusioni  sono  ovvie,  il senso della vita e' che non c'e' senso, questi
grumi  di  cellule  che  si  fan chiamare uomini e si spacciano per intelligenti
ubbidiscono  alle  leggi  di  un branco di cromosomi tirannici, che subdolamente
vogliono  preservarsi  e duplicarsi e per farlo nel miglior modo possibile hanno
ben pensato di costruirsi intorno un essere umano.
Un povero pirla, in fondo, che crede di pensare e ragionare, di poter decidere e
fare, di essere intelligente e persino diverso.
Un  pirla  astuto, in fondo, che trova sensi e significati dove non ce ne sono e
si inventa attivita' giuste o divertenti, godibili e perseguibili.
Si  costruisce  intorno  una  societa'  e  si  fa  plasmare  totalmente da essa,
contribuisce al lombricone umanitario e si fa ruminare dallo stesso.
Si  mescola  alla  gente perche' lui e' la gente e della gente assorbe tutto, ne
diventa  parte  indistinguibile,  ne  e'  l'essenza,  il  succo,  il liquore del
cioccolatino.
Alla fine ha anche il coraggio di rivendicare una sua propria individualita'.
Geniale!   Il  bello  e'  che  ci crede proprio!  Si pensa diverso e forse anche
migliore  dei  suoi simili.  Quest'uomo e' veramente notevole, in fondo era solo
figlio di un gene ma si e' convinto di essere figlio di Dio.
Si  e' contruito un mondo e una religione, una scienza e pure una filosofia.  E'
da  ammirare  un  tale coacervo di massa citoplasmatica, quantomeno ha fantasia.
Non per niente, modestamente, io ne faccio parte.

La metropolitana quotidiana me l'ha fatto capire.
