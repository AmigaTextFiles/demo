<font size = 2>
Ja, denne følgende digtsamling er skrevet af vores berømte telefon-hiver. Og endnu engang skal vi tilbage i tiden, til dengang rigtige fodstøvler blev fremstillet af sandpapir. Til dengang hvor folk dansede vildt og uhæmmet til lyden af to stykker træ der i arytmisk takt blev klasket mod en brændende mur. Som de fleste vil kunne huske, stjal han engang en vaske maskine, men blev fanget og senere henrettet. Det er netop det, det første digt forsøger at skildre, idet man her følger en blå kuglepen, i lommen på en muslingefarvet skjorte. I det andet digt ved navn Rød anbringes den selv samme mand på hvidovres lukkede psykriatiske afdeling, hvor man netop har indført et rygestop for indsatte mellem 3 og 15 år. I en abstinensrus tiltvinger han sig adgang til afdelingens medicindepot, hvor han forvivlet forsøger at tyde et gammelt håndskrevent dokument. I sin frustration smadrer han glasdøren, og bliver herefter pågrebet, hvorefter personalet begår selvtægt i ordets videste betydning. I tredje digt ved navn hvid vågner han op dagen efter med tømmermænd, mens en smilene svensk sygeplejeske forsøger at forklare ham, hvorledes man åbner en pose mandler. Fastlåst til sin seng løber han videre gennem afdelingen, hvor en fransk skovhugger pågriber ham i et kort øjeblik. Sluttelig farver han sig selv og løber nøgen ud i den mørke nat, og omkommer fortumlet på en mark med begge fødder plantet solidt i en kokasse.