<font size = 2>
Denne naturalistiske historie er skrevet på wc-papir, og kom redaktionen i hænde en mandag, hvor alle mere eller mindre lå og sov. Ikke destomindre blev vi så overvældet, at vi simpelhen måtte have den med. Historien handler om den stakkels mand Pelle, som driver en mindre bordelvirksomhed. En dag kommer en mand ind i butikken med meget store øjne og begynder at pege på medarbejderne. Disse bliver naturligvis forskrækket, og Pelle må bede manden pænt om at forlade stedet. Da manden imidlertid ikke kan forstå swahili begynder han at råbe ad sin medbragte hund. Hunden begynder at græde, men bringes til ro af den selvsamme mand som blot havde grønne bukser på i en tidligere udgave. Hjemme åbner han sin post og finder ud af, at ovenboen har forsøgt at ødelægge hans pengeautomat, som han selv som ung havde båret hele vejen fra tyrkiets vestkyst. I en rygsæk genfinder han sin gamle frakke, som i anledningen af den nærtstående højtid ikke længere kan benyttes som gynge. Hen mod slutningen bryder han ud i sang, da han opdager, at han er indkaldt til et møde med en fremmed mand, som ønsker at købe 3 liter sødmælk af ham. Historien ender lykkeligt med at personen pudser sine vinduer og vinder en million i lotto, som han forærer væk til staten og andre velgørende organisationer.