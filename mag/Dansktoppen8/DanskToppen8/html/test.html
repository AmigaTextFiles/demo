<html>
<body>
<font size=6 color=ff0000>Header</font>
<hr color=ff00ff>
normal
<br>
<i>italic</i>
<b>bold</b> 
<u>underline</u>
<h1><i><b>tjaaa...</b></i></h1>
<font color=3f00> <hr color=ff></font>
<br><br>
<font size=3 color=#ff>Det var der jo en gang </font>(omend ret sjældent).<br>
<font size=3 color=bfbfbf>
Det var til stor glæde for utrolig
mange mennesker, og det var jo godt, selvom de fleste mildest talt var
ucharmerende. Altså menneskerne, som det var til stor glæde for. Menneskerne,
som ofte blev overvældede af lystfølelse over en munter Nettomands elegante
digitale skriblerier. Det var en storhedstid for Nettomanden og hans følgesvende.
Der var pænt store tidsrum mellem udgivelserne af dette ærværdige medie, som de
kaldte Dansktoppen; men folk bar i det store og hele over med dem, fordi det var
sådan et dejligt blad, og fordi folkene nødig ville have deres uskønne lemmer i
klemme.<br>
<br><br>
HOV! VAR DET<br>
<center>D   A   N   S  K   T   O   P   P   E   N</center><br>
HAN SAGDE???!?!?!?!?<br>
(eller hun m/k)<br>
<br>
Men hvorfor dog pine sig med minder om denne tid, hvor produktiviteten og
prestigen blandt de digitalt kreative elementer i vort land var på sit højeste,
dengang der var ægte, djærve scenere til? Hvorfor dog ikke lade dette symbol på
en glansfuld - men på det sørgeligste hensvunden - periode lige så stille synke
ned i glemslens kviksand, lade minderne begrave under en kaotisk tids humus?
Det kære diskettemagasin døde jo en stille død blandt reklamekuglepenne, halve
par sokker og alt det andet, der på samme måde driver ud af vort sind og
forbliver borte, trods ihærdig og utålmodig søgen og påkalden, bortviser alle
ens fortvivlede bønner, taksigelser, løfter, forklaringer og forsøg på at lokke
dem frem ved hjælp en brunstig kronhjorts parringskald. Hvorfor ikke blot opgive
denne smertefuldt nostalgiske søgen efter fordums tiders
perfektion?<br><br>
    Fordi, mine kære venner og fjendskaber, disse glemte sager til tider
dukker op på en vis, man ikke kunne forudse; som kuglepennen, der spidder din
knæskal, når du knæler for at kigge efter den under sengen, er dansktoppen
pludselig genopstanden fra De Flammende Arkiver (eller hvor skrevne medier nu
går hen). Netop som vi troede at alt håb var ude, at der aldrig mere ville
blive en syvende udgave, at iris skulle til at lave diskmags, netop da sprang
håbet frem fra sit skjul og spiddede den danske scenes metaforiske knæskal.<br>
    Nogle mennesker samlede sig, de var ikke blevet mere ucharmerende siden
den gang, men heller ej havde deres håb og råb om kreativitet tabt sin styrke.
De besluttede sig for, at tiden var inde - tiden til genopstandelse. Den danske
amigascene skulle atter have noget fornuftigt at se frem til, et håb af en art,
som hov-vi-sætter-prisen-op-så-der-bliver-råd-til-en-quake-compo-parties ikke
kunne give dem. Den lille gruppe af kampberedne informations-krigere tog
ladegreb på fantasien og kastede sig heltemodigt ud i kampen mod kedsomhedens
djævel.<br>
    Alle steder fra kom menneskene: Fra de mægtige <b>Loonies</b>, der deres navn
til trods altid på den mest sensible facon har forstået at vise den lidenskab,
der prægede deres forhold til får. En lidenskab, som de nu vil udbrede til
JER, kære venner, kære børn.<br><br>
    Fra de talstærke <b>Cromatics</b>, der stillede deres mægtigste binære hersker
til rådighed, en hersker, der forstår hårdt og bestemt at dressere den binære
satan, der lever i alle vore maskiner. Samt grafiske og lingvistiske tropper,
der med legende lethed vil kunne overgå både Hüttemeiers humor og Anders Lund
Madsens kogekunst.<br>
    Fra <b>Unique</b>, de nye, der vil tilføre scenen varmt, ungt blod, kommer en
master of puzzles, der med sit kølige overblik vil lægge en mosaik af ord, en
mosaik, der vil hypnotisere jer, fastholde jer i denne smukke verden af sind.<br>
    Fra <b>Scoopex</b> kommer manden, der gjorde det hele muligt, forsynede os med
de gulnede eksemplarer af den originale kode, dansktoppens allerhelligste og
allermest intime, samt gav os velsignelsen fra de hensvundne, men ikke
bortgåede, passion-ånder, den velsignelse, der skulle til for at vores mission
kunne bringes succesrigt til ende. Desude vil scoopex levere en præstation, der
vil få alle avisbude til at blegne, alle medierådgivere til at ryste i bukserne,
thi de vil sprede budskabet, som var det det eneste budskab i
verden...<br><br>
    Mens nætterne stadig er korte, og dagene lange, mens solen stadig varmer
vore blegnende ben vil budskabet nå jer, og I vil frydes. Der vil blive
madopskrifter, lækre kulinariske oplevelser, et lille spil måske, der får tiden
til at gå, når I opholder jer i virkeligheden. Der vil blive artikler om de
ucharmerende mennesker og hændelser, som vi alle elsker; vigtige emner vil blive
vendt og drejet, og i vil se verden fra vinkler, i ikke troede mulige. En intro
vil det også blive til, og dansktoppen vil selvfølgelig stadig leve op til sit
navn, lade scenen kåre sig selv og hinanden til ærefulde placeringer som de
bedste. <a href="vote.html">Stemmesedlerne</a> vil i snart se. Hvis en åbning
til den digitale landsby er jer nær, vil I allerede nu kunne give jeres mening
til kende. Men pas på, når I begiver jer ud på informationernes savanne, for
rejser til andre steder end http://fly.to/dansktoppen">http://fly.to/dansktoppen</a>
vil indebære risiko for, at I kommer i kontakt med verden udenfor den digitale.<br>
    Men hos dansktoppen kan I føle jer sikre. Her vil vi passe på jer.
Holde jeres tanker væk fra den virkelighed, som vi alle frygter. Til sommer vil
vi have skabt et sikkert sted, hvor scenen kan leve - Videre.
<p>
Hvis i har lyst til at yde jeres bidrag i kampen mod kedsomheden, kan
bannerførene kontaktes i den digitale landsby bag den dør, hvor på
<a href="mailto:dansktoppen@loonies.dk">dansktoppen@loonies.dk</a> står malet med flammeskrift!<br>
<br>
</tr><tr bgcolor="0">
<br>


</td></tr>
</table>

</body>
</html>
 


</body>
</html>
