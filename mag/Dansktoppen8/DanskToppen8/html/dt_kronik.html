<body bgcolor=0><font size = 4 color=86aa57>
Vingummipis</font>
<br><font size=2>af <i>trippende Hamster</i>
<br>


<br>   Folk som bringer sig selv i uføre er selv skyld i deres fejl. De bringer vores liv i fare. Det er den måde, det bliver sagt på. Det skræmmer folk, når de får det at vide. Nogen bruger stof, andre drikker vand, mens andre igen ikke kan fordrage at hoppe. <br>   Mellem himmel og jord ligger der mange undskyldninger, men ingen af dem ligner noget fra en der har spist 6000 nøgne ører til middag. Se blot ud af vinduet i den bus du har kapret til formålet. Dine tanker bedrager dig; snyder, igennem et liv fyldt med vingummipis. Måske har du selv engang haft en cykel, der var blevet væk. Senere fandt du den måske indhyldet i rigtig  celofan, af den gode kvalitet. Solgte du din ene sko? Eller var du måske bange for, at du skulle blive smidt udaf en kørende bil, mens du prøvede at overbevise dem om din uskyld? Blev du selv sur over dine fejltagelser, eller blev du kørt over i sidste øjeblik af en mand med alt for store vingummiører? Falder du over dine egne ben når du har fået bundet dem fast til en lygtepæl? Lyser du mens du leder efter en æske med tændstiksmænd? Måske har du fået stød dengang du var lille og prøvede at tænde lyset i krybben. Måske virker din radio ikke. Eller også har du købt en helt ny en, der ikke siger noget. Måske har du plantet fødderne i noget vingummipis, som bare ikke smager godt. Måske er du blevet bortført eller.. <br><br>her blev trippende hamster overfaldet, da han fandt ud af, at nogen havde stjålet hans vaske-tur; han vendte først tilbage til redaktionen flere uger efter, men der var det allerede for sent <font color= 86aa57>(red)</font>
