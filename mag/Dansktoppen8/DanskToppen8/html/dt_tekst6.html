<body bgcolor=0><font size = 4 color=86aa57>
båndsalat</font><br>                 af <i>tue b. petersen</i>
<font color=aaaaff>
<br>
<br> Han havde købt den i Kvickly. Der købte han dem altid. Toiletrullerne. Dem og alle de andre dagligvarer. Købt i Kvickly. Alle som en - eller i det mindste med mængderabat og bonusordning og små poser med tidens hotte lakrids-dille: Yasgagidasgaya. Han kneb øjnene sammen og spiste endnu en af de små sorte Yasgagidasgaya'er. Denne toiletrulle var unormal. Meget unormal. Lige meget hvordan han vendte og drejede den. Den havde ikke nogen begyndelse. Den havde ikke nogen ende. Den havde kun en side. Hvordan fanden havde de fået den rullet sammen ? Og på hvilken særlig maskine ? Skulle man have en speciel uddannelse for at betjene den ? Fik man faretillæg for det ? Hvad sagde fagforeningen ?<br> Fagforeningen sagde ikke noget. Fagforeningen havde lige fået ny sekretær. Hun hed Ulla. Sekretæren. I Fagforeningen. Og hun var stum. Dermed ikke sagt at hun var dum. Tværtimod. Ulla havde bare en uheldig påvirkning på sine omgivelser. Dårlige vibrationer. Ulla var sød på samme må
de som saccharin - en i bund og grund ubehagelig erstatning for folk som ikke kunne tåle den ægte vare. Fagforeningen var nærmest gået i baglås. <br> Han gik en tur. En lang tur. I bakkerne. Det havde han aldrig gjort før. Det havde han aldrig haft brug for at gøre. Før. Han havde en mellemstor pose Yasgagidasgaya'er med. Ingen saccharin. Kun sødet med sukker. Yasgagidasgaya'erne. Han savnede mælk. Det var derfor med stor lettelse at han mødte et hvidt bud. En cyklende ismejerist. Oftest trolde. De færreste mennesker gider cykle rundt med en 80 liters køletaske på ryggen. I bakkerne. I dårligt vejr. Han købte 3 liter sødmælk og drak dem på stedet. Inden han gik videre. Han kunne ikke holde op med at tænke på meteorer. <br> Dybt inde i de mørke skove. I Uruguay. Hvor det var umuligt at opdrive en eneste lille sort Yasgagidasgaya. I det aller-aller-mørkeste. Der boede Vianninininini-stammen. Vianninininini-stammen den vilde. Vianninininini-stammen den uregerlige. Vianninin
inini-stammen der ofrede papegøjer, sne-scootere og smukke blomster til Den Store Viannininininuk. Den Store Viannininininuk besvarede disse ofringer med stor matematisk indsigt til hele Vianninininini-stammen. <br> Matematisk indsigt var i den grad en mangelvare. I Fagforeningen. Ulla havde den. Men ingen gad lytte til Ulla. Ikke så længe de havde flere Yasgagidasgaya'er at spise. Og der lå en kiosk lige rundt om hjørnet. <br> Han havde pakket rygsækken. Det vil sige: Han havde stoppet rygsækken med så mange poser Yasgagidasgaya som overhovedet muligt. Dernæst havde han fjernet lige nøjagtigt så mange som det var nødvendigt for at få plads til toiletrullen. Så var han begyndt at vandre. Vandre mod solnedgangen. Det gik ikke så hurtigt. Det er begrænset hvor hurtigt man kan vandre, når man ikke har skidt i 3 dage. Og så tænkte han stadig på meteorer. <br> Parkeringsplads. I Montevideo. Næsten tom. Parkeringspladsen. Der var det jo lovligt at parkere. Et sjovt at sted 
at mødes. Og så på den sidste pose Yasgagidasgaya. Hun hed Ulla. Hun var på ferie med sin mor. Hun lå og sov på  hotellet. Moren. Det var næsten mærkeligt at snakke dansk igen. Og så ikke få svar. De skulle lige til at gå. Da han kom. Indianeren. Indianeren med de store gule blomster stikkende ud af hvert næsebor. Han bød ham en Yasgagidasgaya. Indianeren pegede på rygsækken. "Möbius" sagde han. Med en drømmende stemme. I horisonten kunne de se en fjerde person. Han fik det dårligt. Han smed alt. Og løb. Og løb. Og løb. Han flygtede. Ænsede intet. Intet andet. End at han blev forfulgt til sine dages ende af en gammel grim græker med indtørrede rester af æggeblomme i skægget. 
