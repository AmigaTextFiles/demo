                       Getallen gekraakt met het Web



Een team van het Centrum voor Wiskunde en Informatica (CWI) uit Amsterdam
is erin geslaagd de codesleutel van de encryptiemethode RSA te kraken.
Hiervoor werd gebruik gemaakt van een reeks nieuwe algoritmen in combinatie
met een gespreide verwerking via het World Wide Web.
Een codesleutel is een groot getal dat ontstaat door twee priemgetallen met
elkaar te vermenigvuldigen.
In het onderhavige geval heeft het produkt een lengte van 130 cijfers, de
beide priemgetallen bevatten elk 65 cijfers.
De veiligheid van de code is gebaseerd op het feit dat het vrijwel
ondoenlijk is de sleutel te ontbinden in zijn factoren.
Supercomputers zouden over zo'n klus bijvoorbeeld honderd jaar doen.
Het CWI heeft nu echter het rekenwerk kunnen splitsen in een aantal
stukken.
Elk deel kan op een andere computer worden verwerkt.
De resultaten van de deelberekeningen werden uitgewisseld via het WWW en
gecombineerd op de Cray-supercomputer van het Amsterdamse academisch
rekencentrum Sara.



