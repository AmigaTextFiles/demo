                              MAARSSEN-REPORT



 Over de reis van DAZZLER en RADAVI naar maarssen en wat er daar gebeurde.


Het begon allemaal als een geintje.
Hifi introduceerde Kim op zijn eigen board en op irc kwam ze ook af en toe
langs.
De heer Radavi trouwde met Kim, maar hadden elkaar nog niet gezien.
Toen kwam het moment waarop hifi een jaar ouder werd, en de heren Dazzler
en Radavi NIET uitgenodigd werden voor dit heugelijke feit.
Deze zelfde Dazzler&Radavi richtten toen de groep WWK (We Want Kim) op, en
besloten niet meer te uppen op het board van Hifi, totdat wij uitgenodigd
werden (Delite werd ongevraagt meegenomen in de oprichting van de groep,
maar dit was uiteraard geen probleem).
Kim vondt dit lullig van Hifi en besloot dus om Dazzler&Radavi uit te
nodigen om langs te komen.
Dazzler vond dit natuurlijk een wereld plan en zei meteen ja, Radavi had
zijn bedenkingen maar na een aantal chats besloot ook hij mee te gaan.

Vrijdag 19 april.
Afspraken worden gemaakt, en er is besloten om te gaan.
Op deze worden er ook nog enkele wijzigingen aangebracht op het originele
plan.

Zaterdag 20 april.
De veranderingen worden doorgesproken met Dazzler en het is tijd om te
gaan.
Radavi wordt wakker en ziet dat het goed weer is.
Daarna wordt er in de klere kast gezocht naar een speciaal outfit voor deze
dag, ik denk niet dat ik uit hoef te leggen wat voor outfit dat was.
Afijn, zo rond 11:45 staat de heer Radavi te wachten op Utrecht CS, tot ene
Dazzler arriveert.
Die komt er aan en ze gaan richting het juiste spoor (nummer 4 dat is).
Radavi besluit om nog een kaas-croissantje te scoren, en besteld er dus
een.
De verkopende muts zegt iets van: "Hij is hard, eigenlijk kan ik hem niet
verkoper", maar helemaal zeker zijn we niet, want het was weer eens een
lekker accent (ik vind best dat er gediscrimineerd mag worden, ik bedoel,
verkopers moeten toch wel een beetje ABN beheersen en voor iedereen
verstaanbaar zijn).
Afijn, ik leg 2,50 neer en begin te happen, op dat moment besef ik dat ik
het toch beter niet had kunnen doen.
Dat ding was inderdaad hard, hij was warmig, maar begon toch al koud te
worden, en de kaas was ook niet echt van dat je zegt wouw.

Okee, we stappen de trein in.
Een dik mens brabbelt iets waaruit Dazzler begrijpt dat ze vraagt of deze
trein naar maarssen zoeft, hij geeft een positief antwoordt en de trein
vertrekt.
Na een minuut of 3 stopt ie weer en we stappen uit.
We speuren het station af op zoek naar een vervelend pestventje in een
bomber jack en een blonde sexgodin, maar we waren niet succesvol.
Meneer D. was slim geweest en had telenfoonnummers meegenomen, en aangezien
ik de telefoonkaart had was het mijn taak om te bellen.
Als eerste was ik benieuwd naar de stem van de vrouw met de pruik, maar ik
kreeg een antwoord apparaat.
Dan maar de politie bellen, maar die informeerde ons dat Kim niet aanwezig
was, en of ze een boodschap aan konden nemen.

Wij besloten nog maar een rondje te lopen en toen zagen we die twee opeens
met fiets in de hand.
Gestaag liepen wij door en wij worden voorgesteld door het bomberjack
mannetje.
Hij nam uiteraard mevrouw Kim mee achterop en wij moestten ons ook maar
zien te redden.
Dit lukte vrij aardig, maar meneer D. bleef maar zeuren dat het zo zwaar
was met mij achterop.
Ik vond het prima, maar ik begon wel pijn in me reet te ontwikkelen.
Na een tijdje kwamen we tot de ontdekking dat de achterband nu echt leeg
was, wat op zich verwonderlijk was want er waren absoluut geen
hobbels/bobbels/gaten in de weg...

We moesten nog even wat kopen bij de c1000, dus we stopten daar.
Toen bleek dat de vader van Kim daar ook aanwezig was, dus die kon mooi die
krat met bier meenemen in de auto, terwijl wij lopend verder gingen.
Het moment was daar dat we het huis van Kim zagen en ook wat andere mensen
die daar vrij vaak over de vloer komen.
Na een tijdje ging onze reis verder naar het hooglanders huis.
Er stonden al tuinstoeltjes klaar dus we konden meteen gaan zitten.
Even later kwam Kim weer aan lopen en meneer H ging samen met mevrow K
tafeltenissen, of pingpongen of hoe je het ook wilt noemen.
We hadden lol en leerden wat over de loosers van de buurt.
Toen wou H een van de loosers ophalen maar die ging kleren kopen met zijn
moeder dus die kwam niet.
Even later kwam hij alsnog opdagen en wij hadden meteen door wat ze hadden
bedoeld.
Het was warm, de zon scheen, en hij had een lekkere warme dikke trui aan,
en beweerde dat hij het niet warm had.
Nadat we deze persoon even in de zeik genomen hadden gingen we zoals
afgesproken naar het meertje.

H en K gingen op de semi-bakfiets, en D en R gingen met de fiets van Kim,
die ook een vrij lege achterband bleek te hebben.
Het bleek dat we die zelf moesten plakken als wij ook deze naar de
filistijnen zouden helpen, dus ik adviseerde D om niet de hobbels in de weg
op te gaan zoeken.
Toch bleek dit een vrij moeilijke taak voor hem te zijn, en bij de eerste
stop bij wat vrienden besloten we om de taak om te draaien zodat D op de
achterband gezeteld was.
Dit vond hij niet zo fijn, maar dat interesseerde mij weer niks.

We komen daar aan en zoeken een plaats waar we kunnen liggen, maar die
plaats blijkt niet al te groot te zijn.
Handdoeken worden geplaatst en stokjes worden gegooid.
Daarna kan het gezeur over het zwemmen beginnen.
De enige die echt schijnt te willen is Kim, maar die wil weer niet alleen
dus moet ze iemand anders zover krijgen.
Het eerste slachtoffer is natuurlijk de
bomberjack-man-die-nu-een-afgeknipte-spijkerbroek-aan-heeft.
die heeft eigenlijk niet zo'n zin om te zwemmen, en het feit dat het water
wel eens koud zou kunnen zijn klinkt ook niet erg aanlokkelijk.
Er wordt wat gedreid met jonassen en die dreiging word ook steeds groter,
alleen tot het daadwerkelijke jonassen zijn we niet gegaan.
Op slinkse manier weet H de aandacht van hem te doen verslappen en te
verleggen naar de heer D.
Ook deze heeft geen trek in een frisse duik in het donkere water, en hij
denkt de aandacht op mij te vestigen, maar ik zeg gewoon dat ik het niet
doe en de aandacht is weer terug op H.
Afijn, dit gaat nog een uurtje verder en meneer D is naief.
Hij doet zijn bovenkleding uit en zegt dat hij wel even zou voelen met zijn
tenen of het water nu daadwerkelijk koud is.
En inderdaad, op het moment dat D richting meer loopt geef K een flinke duw
en we horen een plons.
Dan zien we ook het gezicht van de heer D en weten nu met zekerheid dat het
water ijs en ijskoud is.
We hebben lol, en D baalt en denkt: "Goh, wat was ik stom."
Ook K zegt nu dat ze niet meer wil, omdat ze nu door heeft hoe koud het
water eigenlijk is.
D doet verwoedde pogingen om het water uit te komen, maar zelfs dat blijkt
niet zo makkelijk te zijn.
Uiteindelijk lukt het hem en droogt hij zich af, terwijl de rest nog steeds
grote lol heeft.
Na een tijdje begint meneer D weer warm te worden en vraagt zich nog steeds
af waarom de rest niet het water in ging.

Afijn, we zitten weer op de fiets (dit keer fietst de heer R) en gaan
richting huis.
Ondertussen komen we twee bekende personen tegen en die wisten binnen
no-time natuurlijk wie er het water in gegaan was.
Daarna komen we aan bij het huis van mevrouw K en ook daar gaat het verhaal
snel in de rondte (<- ziet er stom uit).

Er schijnen niet genoeg worstjes te zijn voor de avond, dus wordt er
besloten de lokale c1000 binnen te gaan.
Daar vragen wij aan H of we nog drinken van zijn kant verwachten kunnen,
het antwoord hierop is negatief dus kopen we zelf maar wat.
Er worden ook wat versnaperingen aangeschaft en de weg gaat weer terug naar
het huis met de pruik-bewoonster.
Eenmaal daargekomen vleien wij ons neer en gaan we lekker door met een
zeker F voor lul te zetten.
Mevrouw K en de heer H gaan weer bezig met het zogenaamde tafeltennissen,
en een ieder die langskomt wordt ingelicht over het avontuur aan het meer.
Inmiddels is het zo rond 16:00 en beginnen wij ons toch echt af te vragen
wanneer we eindelijk iets te drinken krijgen.
Na enig aandringen besloot H dan toch maar om een fles alternatieve 7up te
pakken en voor een ieder iets in te schenken.
Dorstig als we zijn drinken we het op, maar meneer H laat een klein beetje
(een bodempje) in het glas en dat komt via via op de kleding van K terecht.
Uiteraard pikt zei dit niet en weet uiteindelijk de fles (die nog voor 1/5
vol zit) te bemachtigen.
Meneer H vertrouwt het niet (vrij logisch) en probeert zich in het huis te
redden.
Maar meneer R heeft dit in de smiezen, zorgt ervoor dat de deur die toegang
verschaft tot het huis open blijft (de welbekende voet tussen de deur) en
sleurt H het huis weer uit.
Mevrouw K spuit daarna de rest inhoud van de fles over de kleding van H.
Alweer een hoogtepunt.
Hierna besluit H om toch maar wat andere kleding aan te trekken, omdat het
toch wel erg plakt.
De drie kwartier die hierop volgen worden vooral gevuld met het in de zeik
nemen van iemand, en H zit maar te zeuren of wij niet eens weg moeten (bang
dat we de hele avond ook nog blijven...).
Het is rond 17:30 en wij besluiten toch maar eens om richting station te
gaan lopen.
We nemen afscheid en we beseffen dat we Kim de eerste tijd niet meer zullen
zien....

Als we onder een tunnel lopen zien we dat dit gehucht ook iets als 'tags'
kent en dat verbaasd ons eigenlijk wel een beetje.
Een ander opvallend feit was dat er trapleuningen waren, dit is een beetje
gek omdat het niet steil naar beneden/boven liep en er ook geen traptreden
waren, maar gewoon een weg die lichtelijk naar beneden/boven ging.
Zelfs voor bejaarden zou het geen probleem mogen zijn, maar het zal wel een
bedoeling hebben.
Na zo'n 20 minuten bereiken we het treinstation en stappen in de trein die
het station binnen komt.
Al met al een redelijk geslaagde dag.


Voor de oplettende lezer:
- Dazzler is de pineut geweest door toedoen van Kim
- Hifi is de pineut geweest door toedoen van Kim
- Freek is de pineut geweest door toedaan van iedereen die praten kan
- Radavi is NIET de pineut geweest ;-)



     Een lapje tekst ingetikt door RADAVI (illegaal getrouwd met Kim)

