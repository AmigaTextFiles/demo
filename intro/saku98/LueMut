
       Saku 98. 28. maaliskuuta, 1998. Tiedekeskus Heureka, Vantaa.

             Tervetuloa tutustumaan Amiga-maailman uutuuksiin!

         Kunniavieraana Amiga Internationalin Petro Tyschtschenko!

Suomen Amiga-käyttäjät ry. toivottaa Sinut ja ystäväsi tervetulleiksi  toi-
seen vuotuiseen Saku-tapahtumaan. Tapahtuma järjestetään  viime  vuoden  ja
yhdistyksen kokousten tapaan tiedekeskus Heurekan ryhmätyötiloissa  Vantaan
Tikkurilassa noin 15 kilometriä Helsingistä. Tällä  kertaa  käytössämme  on
kuitenkin lähes kolme kertaa suurempi huone ja 220 istumapaikan auditorio.

Tapahtuma järjestetään lauantaina 28. maaliskuuta ja on  avoinna  yleisölle
kello 11-17. Paikalla ovat lähes kaikki maamme  Amiga-yritykset:  Amigator,
Broadline Oy, Gentle Eye Ky, Petsoff Limited Partnership  ja  Tsunami  Tra-
ding. Lisäksi yhdistyksemme kunniavieraana Saksasta lentää  paikalle  Amiga
Internationalin toimitusjohtaja Petro Tyschtschenko. Hän pitää puheen  Heu-
rekan auditoriossa kello 12 alkaen ja on koko päivän paikalla vastailemassa
kysymyksiin.

Esittelyssä ja myynnissä on koko joukko  mielenkiintoisia  tuotteita.  Tule
tutustumaan tuoreeltaan esimerkiksi Amiga 1200:n PowerPC-kortteihin, uusim-
piin PowerPC-ohjelmiin, Amigan viralliseen Quakeen ja Sakun omaan romppuun.
Sisäänpääsy on tietenkin ilmainen ja avoin kaikille, joten voit säästää ra-
hasi tärkeisiin Amiga-ostoksiin. Amiga-maailmassa tapahtuu nyt myös  meillä
Suomessa - tule mukaan!

Lisätietoja Suomen Amiga-käyttäjät ry:n (batman.jytol.fi/~saku/) ja  Heure-
kan kotisivuilta (www.heureka.fi). Mikäli et löydä omin avuin tietä  Heure-
kaan, voit soittaa tiedekeskukseen, puh. (09) 85 799. Sähköpostitse  neuvoo
Janne Sirén osoitteessa siren@mikrobitti.fi.

Ystävällisin terveisin,

Janne Sirén

Varapuheenjohtaja
Suomen Amiga-käyttäjät ry.

***************************************************************************
*                                                                         *
*                             Saku 98 -intro                              *
*                                                                         *
*              Koordinointi: Janne Pikkarainen, Janne Sirén               *
*                                                                         *
*             Ohjelmointi ja toteutus: Timo "Thain/AP" Savola             *
*                                                                         *
*                   Musiikki: Mikko "Kalsu/AP" Kallinen                   *
*                                                                         *
*                    Saku 98 -logo: Janne Pikkarainen                     *
*                                                                         *
*                     Saku 97 -valokuvat: Janne Sirén                     *
*                                                                         *
* Petro Tyschtschenkon kuva: Chiew Sin Kwang / Innovations Lights & Magic *
*                                                                         *
***************************************************************************
